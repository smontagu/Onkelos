<!DOCTYPE html>
<html>
<head>
<meta charset="UTF-8">
<title>נתינה לגר &mdash; הקדמה כוללת</title>
<link rel="stylesheet" type="text/css" href="onkelos.css">
<script type="text/javascript" src="onkelos.js"></script>
</head>
<body dir="rtl" onload="number_footnotes();">
  <h1>הקדמה כוללת</h1>
  <blockquote>
    <p class="koteret">ובה יבוארו הענינים האלה: א) מלת תרגום. ב)
      יקרת התרגום אונקלוס. ג) שם מחברו, זמן ומקום מציאותו, ומקרי חייו
      המעטים הנודעים לנו אחרי הדרישה והחקירה בספרי התלמודים והמדרשים
      ובספרי המבקרים החכמים, מנוחתם כבוד. ד) הליכותיו בקדש בעניני תרגומו
      .</p>
    <h2>א) מלת תרגום</h2>
    <p>
      המלה <q>תרגום</q> תורה, כידוע לכל משכיל, העתקה ללשון אחרת, אם
      העתקה מלה במלה, או העתקה חפשית, והיא הרחבת הדברים וקצורם לפי
      סגולות השפה אשר אליה יועתק הענין , כאשר אנחנו רואים בכתוב <q>כי
        המליץ בינותם</q> (בראשית מ״ב כ״ג) יתרגם אונקלוס <q>ארי תורגמן
        ביניהון</q> . והנה כל עוד אשר בית מקדשנו הראשון קם על מכונו וישראל
      ישבו על אדמתם לבטח, היתה שפתנו הקדושה שפה חיה וּמְדֻבֶּרֶת בפי כל
      בני עמנו. אולם אחרי אשר היתה יד ה׳ באבותינו לרעה ובעונותיהם גלו
      מארצנו וישתקעו בארץ כשדים, אז ההפך הגלגל גם על השפה העבריה, ופניה
      גם הם שֻׁנּוּ מעט מעט, כהתה עין הלשון וליחה נס, כי היהודים עזבו את
      לשונם, לקחו לשון שוביהם וינאמו נאום עַם המושל בם, לשון כשדית,
      וביחוד אלה אשר לקחו הנשים הנכריות, הסבו לילדיהם ללמוד לשון אמותם,
      כאשר עורר עליהם הכתוב <q>ובניהם חצי מדבר אשדודית ואינם מכירים
        לדבר יהודית</q> (נחמיה י״ג כ״ד) עד כי כבר היתה העתקת התורה הקדושה
      ללשון ארמית נחוצה מאד לבני ישראל, ויקם עזרא הכהן <q>סופר מהיר
        בתורת משה אשר נתן ה׳ אלהי ישראל</q> (עזרא ז׳ ו׳) ויעתיקה לשפת ארמית
      כמ״ש <q>ויקראו בספר בתורת האלהים מפורש ושם שכל וגו׳</q><a
        class="footnote_ref"></a> (נחמיה ח׳ ח׳) ודרשו רז״ל <q>מפורש
        זה תרגום</q> ופירש הר״ן דמפרש ליה לקרא (נדרים ל״ז ע״ב) והעתקתו היתה
      יקרה ונכבדה מאד בעיני העם, עד כי חשבוה להתגלות אלהים כמ״ש רז״ל <q>חזרה
        ונתנה להם בימי עזרא בכתב אשורית ולשון ארמי</q><a
        class="footnote_ref"></a> (סנהדרין כ״א ע״ב), ובאשר ההעתקה ההיא
      לא היתה בכתב, רק מסורה מפה אל פה, נאבדה ונשתכחה מישראל בשטף הזמן<a
        class="footnote_ref"></a>, עד שקם אונקלוס הגר הזה כמשיב אבדה
      ויעתיקה<a class="footnote_ref"></a> מחדש (מגילה ג׳ ע״א) בעזרת
      התנאים ר׳ אליעזר ור׳ יהושע ור׳ עקיבא<a class="footnote_ref"></a>.
      ובימי אונקלוס נכתב תרגומו בספר<a class="footnote_ref"></a>.
    </p>
    <h2>ב) יקרת התרגום הזה</h2>
    <p>
      א) את התרגום הזה הנה הובה עלינו להוקיר ולכבד, באשר יברר לנו את
      שלמות התורה ככלל, ויסיר כל ספק מקרב לבות המתעקשים, ומורה לנו כי
      התורה הזאת הנמצאת עתה בידנו היא היא הנתונה למשה מסיני כתבניתה
      וכדמותה בלי תוספת ובלי מגרעת: הן אמת כי יש ויש שנויים רבים והבדלים
      בין סגנון תורתנו בלשון הקדש, ובין סגנון התרגום הזה, אבל את השנויים
      ההם ייחש כל קורא משכיל אל אָפְנֵי הדבור המיוחדים לכל שפה ושפה
      לבדה, אשר לסבה הזאת שִׁנָּה המתרגם האלקי אונקלוס פעמים רבות את
      דבריו בארמית מהכתוב בעברית, כפי אשר תסבול השפה הארמית<a
        class="footnote_ref"></a> למען לא תאבד תורתנו הקדושה את מנעמי
      נאומיה גם אחרי אשר הורקה אל לשון ארמית. וגם אם נראה לפעמים כי
      המתרגם הקדוש הזה שנה את הכוונה הפשוטה מאשר נראה בהשקפה ראשונה
      בהכתב העברי, אמנם אחדי החפוש והעיון נמצא כי השנוי ההוא יגלה עינינו
      ויראנו נפלאות מסותרות בכוונת הכתוב<a class="footnote_ref"></a>
      ואחרי חקירה ודרישה רבה נוכל להחליט (לַמרות עיני המחדשים הבונים למו
      במות בהר גריזים), כי לא מצאנו אף מקום אחד בתרגום הזה הסותר או משנה
      אף מלה אתת מאת הכתוב העברי כפי המסורה הקדומה אשר בידנו. ודברנו זה
      יקום על פי שלשה עדים, א) <q>כתנות עור</q> (בראשית ג׳ כ״א) ת׳ <q>לבושין
        דיקר</q>, הנה בהשקפה ראשונה נראה מהוספתו מלת <q>דיקר</q> כי היתה
      לפניו הנוסחא — או כי שִׁנָּה חלילה מדעתו — בעברית <q>כתנות אור</q>
      באל״ף, כמובא במדרש רבה בשם תורתו של ר׳ מאיר (עי׳ בפנים בפסוק זה),
      אבל המעיין היטב יראה, שמה שהוסיף מלת <q>דיקר</q> היא רק לבאר כוונת
      מלת <q>כתנות</q> שהיא לבוש נאה, והוא כמו כלי מילת הנמצא בתלמוד,
      והמלות <q>על משך בשרהון</q> הן ת׳ מלת <q>עור</q> כלומר שהלבושין
      היו על עורותם, וכמ״ש בש״ס (נדה כ״ה ע״א), מלמד שאין הקב״ה עושה עור
      לאדם אלא א"כ נוצר<a class="footnote_ref"></a> ולפ״ז יכלול התרגום
      רק פירוש אחד. אמנם אפשר לומר גם כדעתנו בפנים, שנכללו בדבריו ב׳
      פירושים מעורבבים. ב) <q>אוי מי יחיה מִשֻּׂמוֹ אל</q> (במדבר כ״ד
      כ״ג) ת׳ <q>וי לחיביא דיחון כד יעבד אלהא ית אלין</q>, בהשקפה ראשונה
      נחשוב כי היה לפני המת׳ בעברית „משמו אל את אלה״ אולם! המתבונן יראה
      כי המת׳ הרכיב ב׳ הוראות במלת <q>אל</q>, א׳ מלשון אלהות, והב׳ מכנוי
      הרומז<a class="footnote_ref"></a>, והליט בזה דרשת ר׳ יוחנן
      (סנהדרין ק״ו מ״א) <q>אוי לה לאומה שתמצא בשעה שהקב״ה עושה פדיון
        לבניו כו׳</q>. ג) <q>ואתה מרבבת קדש</q> (דברים ל״ג ב׳) ת׳ <q>ועמה
        רבבות קדישין</q> וכתב ע״ז אחד מן המבקרים החדשים שלפני הת״א היתה
      הנוסחא בכתוב <q>וְאִתּוֹ</q>, אבל כל איש אשר נפשו לא תשתוקק לברוא
      חדשות, יראה שהמת׳ בחר לו בכל המקומות הבאים בתורה במליצה שיריית
      לבאר פעם בארוכה ופעם בקצרה ולהליט בהם כוונות ודרשות רבות, כמו
      בברכת יעקב, בלעם, ושירת משה, ומפני שת׳ כבר כפסוק זה ב׳ פעמים בפעל
      <q>אתגלי</q> ופ״א בפעל <q>אתתזי</q> לא ת׳ כלל מלת <q>ואתה</q> ומלת
      <q>ועמה</q> היא הוספה כמו שהוסיף רש״י <q>ועמו מקצת כו׳</q><a
        class="footnote_ref"></a>
    </p>
    <p>
      ולא נכחד מהקורא כי בהתרגום אונקלוס אשר לפנינו נמצאו שגיאות בכמה
      מקומות, עד כי לפעמים נקרו ותאהינה שתים או שלש נוסחאות ביחד<a
        class="footnote_ref"></a> ומקומות כאלה דורשים עין מבקרת להפריד
      ביניהם; גם נמצאו במקומות אחדים מלות עבריות בתרגום תתת הארמיות
      (מלבד אותן שגם המסורה לא מצאה עליהן שום תרגום, וכתבה עליהן <q>קרא
        ותרגום</q>), כמו <q>כי יד על כס יה</q> שת׳ <q>בשבועה אמירא</q> (שמות
      י״ז ט״ז)<a class="footnote_ref"></a>תחת <q>מומתא</q> או <q>קימא</q>
      ובעשרת הדברות מצאנו בת׳ <q>לשנאי</q> בשי״ן, תמורת <q>לסנאי</q>
      בסמ״ך<a class="footnote_ref"></a> או מלת תער (במדבר ו׳ ה׳) ת׳
      מַסְפַּר, אפס! כי טעיות כאלה נוכל ליחש רק אל ההעתקה מבעל פה אל
      הכתב<a class="footnote_ref"></a>, או מכ״י אחד לכ״י אחר<a
        class="footnote_ref"></a>, אבל זאת נראה בעליל, כי בתורה לא היתה
      לפניו נוסחא אחרת מאשר בידנו היום.
    </p>
    <p>
      ב) הסבה השנית המחייבת אותנו להוקיר אה התרגום הזה היא, מפני שמלבד
      שהת״א נוטע בקרב לב כל משכיל מתחקה על שרשי רגלי הליכותיו בקדש את כל
      שלש עשרה עקרי האמונה ויסודי הדת הישראלית שמנה אחריו כמה מאות שנים
      הרמב״ם ז״ל. וכמו שנבאר להלן אי״ה, הנה יש בתרגומו גם גופי הלכות
      רבות אשר אינם כתובים ומפורשים בתורתנו הקדושה, ורק נמסרו למרע״ה
      בע״פ, וממנו נמסרו איש מפי איש עד חכמי המשנה ז״ל, ואונקלוס ששתה
      בצמא את דברי חכמי המשנה<a class="footnote_ref"></a> אשר הם שאבו
      ממקור המסורה וכתכ תרגומו לפני ר׳ אליעזר ור׳ יהושע וחבריהם כמ״ש
      בירושלמי (פ״ק דמגילה הלכה א׳)<a class="footnote_ref"></a> או מפי
      ר״א ור״י כמו שמצינו בבבלי (מנילה ג׳ ע״א), ומה שלמד מפי ר״ע רבו,
      הכניסם בתרגומו בקוצר מלים כיד הלשון הטובה עליו. גם שכל את ידיו
      להביא בצחות לשונו כמה מדרשי אגדה אשר יסודתם בתורה הקדושה ונמצאו
      אצלנו בתלמוד במכילתא ספרא וספרי ושאר מדרשים<a class="footnote_ref"></a>.
      ומפני שיקרת התרגום הזה כוללת התורה שבכתב והתורה שבע״פ, תקנו חכמינו
      ז״ל בעלי התלמוד (ברכות ח׳ ע״א) לעולם ישלים אדם פרשיותיו עם הצבור
      שנים מקרא ואחד תרגום ואפי׳ עטרות ודיבון<a class="footnote_ref"></a>,
      כי גם התרגום הוא עדות נאמנה להתורה המסורה לנו.
    </p>
    <p>
      ונקרא ג״כ תרגום בבלי<a class="footnote_ref"></a> אם מפני שעזרא
      שהיה בבבל הוא תרגם מתחלה את התורה בלשון ארמית ואונקלוס החזיר
      הנשכח, או משום שמצא לו מקום אצל אחינו הבבליים ושם בישיבותיהם
      השגיחו עליו, (כי בבבל התקינו לאמרו ככל שבת ושבת והקדימוהו לשאר
      התרגומים<a class="footnote_ref"></a>), או משום שלשונו הוא ממזרח
      ארם ולא ממערבו שהוא לשון סוריא<a class="footnote_ref"></a>.
    </p>
    <p>
      וכל כך הוקירו רבותינו ז״ל את הת״א, עד כי מלבד שכל המתרגמים הבאים
      אחריו כמו יב״ע והירושלמי והמתרגם לכתובים, כלם הלכו בעקבותיו והביאו
      כמה פעמים לשונו ממש, הנה גם במדרש רבה הובא ת״א כמה וכמה פעמים
      (כדבר המפורסם ונודע) בלי הזכרת שמו<a class="footnote_ref"></a>
      ואחריו גם כל גדולי הפוסקים<a class="footnote_ref"></a> ומפרשי
      התורה<a class="footnote_ref"></a> כלם ענדו את דבריו עטרות למו
      ויעשום לראש פנה בהוראותיהם ובפירושיהם.
    </p>
    <h2>ג) שם המחבר, חייו, מקום מולדתו, ומקריו.</h2>
    <p>
      הנה שם אונקלוס הובא א) בתוספתא דמאי פ״ו, <q>גר ועובד עבודת
        כוכבים שירשו את אביהן עובד כוכבים רשאי שיאמר לו טול אתה צורות
        ואני כלים אתה יין ואני פירות אבל אונקלוס החמיר על עצמו והוליך
        חלקו לים המלח</q>, בתוספתא שבת פ״ח <q>כשם ששורפין על המלכים כך
        שורפין על הנשיאים ומעשה שמת ר״ג הזקן ושרף עליו אונקלוס הגר יותר
        משבעים מנה (ועי׳ במס׳ ע״ג י״א ע״א ששם הגירסא שבעים מנה צורי,
        ובמס׳ שמחות ריש פ״א הגי׳ יותר משמונים מנה) א״ל מה ראית אמר להם
        [אונקלוס] כתיב בשלום תמות ובמשרפות אבותיך וגו׳ ואין ר״ג יפה יותר
        ממאה שאין בהם צורך</q>, בתוספתא חגיגה פ״ג ה״א <q>ר״ג היה אוכל על
        טהרת חולין כל ימיו והיתה מטפחתו מדרס לקדש<a class="footnote_ref"></a>
        אונקלום הגר היה אוכל על טהרת הקדש כל ימיו והיתה מטפחתו מדרס
        לחטאת
      </q><a class="footnote_ref"></a> בתוספתא מקואות פ״ו <q>מעשה בר״ג
        ואונקלוס הגר שהיו באשקלון וטבל ר״ג במרחץ אחד<a
        class="footnote_ref"></a> ואונקלוס בים<a class="footnote_ref"></a>
        אמר ר׳ יהושע בן קופסא עמהן הייתי ולא טבל ר״ג אלא בים
      </q> בתוספתא כלים בבא בתרא פ״ב <q>מעשה בטבח של אונקלוס הגר שהביא
        פתו לפני ר״ג והיו שם שמונים וחמשה זקנים יושבים נטלה ר״ג ונסתכל
        בה ונתנה לחברו וחברו לתברו וכשראה שלא אמרו בה דבר נטל ר״ג חוט
        מסדינו של תלמיד שהוא יושב לפניו ומתחו עליה ונמצאת חקוקה כ״ש
        וטמאה</q>. ב) בש״ס בבלי נזכר אונקלוס במגילה ג׳ ע״א (שהזכרנו לעיל) <q>תרגום
        של תורה אונקלוס הגר אמרו מפי ר״א ור׳ יהושע</q> גיטין נ״ו ע״ב <q>אונקלוס
        בר קלוניקוס בר אחתיה דטיטוס הוה בעי לאגיורי וכו׳</q><a
        class="footnote_ref"></a> ב״ב צ״ט ע״א <q>דתניא אונקלוס הגר
        אמר כרובים מעשה צעצועין הן<a class="footnote_ref"></a> ומצודדין
        פניהם כתלמיד הנפטר מרבו
      </q>. ע״א (י״א ע״א) אונקלוס בר קלוניקוס איגייר שדר קיסר גונדא<a
        class="footnote_ref"></a> דרומאי אבתריה משכתינהו בקראי<a
        class="footnote_ref"></a> איגיור. הדר שדר גונדא דרומאי אבתריה
      וכו׳ איגירו כולהו הדר שדר גונדא אחרינא א״ל לא תשתעי מידי בהדיה
      וכו׳ חזא מזוזתא אותיב ידיה עלה וכו׳ איגירו תו לא שדר בתריה. ג)
      במדרש לא נזכר אונקלוס בשמו רק פעם אתת במ״ר פ׳ ט׳, <q>מה כתיב
        מזי רעב נגד וצבתה בטנה שכן ת׳ אונקלוס נפיחי כפן</q>, אבל במדרש
      תנחומא פ׳ משפטים נמצא באריכות המאמר הנאמר לעיל ע״ש עקילס, וז״ל
      עקילס הגר בן אתותו של אדרינוס היה ובקש להתגייר והיה מתירא מן
      אדרינוס דודו א״ל אני מבקש לעשות סחורה א״ל שמא אתה חסר כסף וזהב הרי
      אוצרותי לפניך א״ל אני מבקש לעשות סחורה לצאת לחוץ לידע דעת הבריות
      ואני מבקש למלך היאך לעשות א״ל כל פרקמטיא שאתה רואה שפלה ונתנה בארץ
      לך ועסוק בה שסופה להתעלות ואתה משתכר בא לו לא״י ולמד תורה לאחר זמן
      מצאוהו ר״א ור״י ראוהו פניו משתנות אמרו זה לזה עקילס לומד תורה כיון
      שבא אצלם התתיל לשאול להם שאלות רבות והן משיבין אותו, הלך אצל
      אדרינוס דודו א״ל ולמה פניך משתנות סבור אני שהפסידה פרקמטיא שלך,
      א״ל שלמדתי תורה ולא עוד אלא שמלתי את עצמי וכו׳ חזרתי על כל האומות
      ולא ראיתי אומה שפלה כישראל וסופה להתעלות כו׳ עד ומשפטים כו׳ עכ״ל
      התנחומא, והנה השם עקילס נזכר ג״כ בספרא פ׳ בהר פ״א הלכה ט׳ <q>אשר
        בארצך מה שבארצך אוכלים ולא מה שהוציא עקילס לעבדיו פנדוס</q><a
        class="footnote_ref"></a> גם בירושלמי לא מצינו השם <q>אונקלוס</q>
      אבל מצינו דברי הת״א איזה פעמים כמו (מגילה פ״ד הלכה י״א) <q>ומחא
        ה׳ ית עמא</q> שהוא התרגום על פסוק <q>ויגף ה׳ את העם</q> (שמות ל״ב
      ל׳) ורק עצינו השם <q>עקילס</q> כמו בירושלמי דמאי פ״ו על המשנה גר
      וגוי כו׳ (שהביאו למעלה) <q>עקילס חילק עם אחיו והחמיר על עצמו
        והוליך הנייה לים המלח תלתא אמורין ח״א דמי ע״א וחד אמר דמי חלקו
        של ע״א וחרנא אמר ע״א עצמה וכו׳ לעקור ע״א מבית אבא</q>. ירושלמי שנת
      פ״ו הלכה ד׳ <q>ביום ההוא יסיר ה׳ את תפארת וגו׳ ובתי הנפש תרגם
        עקילס אסטומבריאה לנר שניתן על בתי הנפש</q><a class="footnote_ref"></a>.
      ירושלמי יומא פ׳ אמר להם הממונה הלכה ח׳ <q>חרנא אמר קונביתא
        תרגום עקילס לקבל נברשתא לקבל למפרס</q><a class="footnote_ref"></a>
      ירושלמי סוכה פ״ג הלכה ה׳ <q>א״ר תנחומא תרגום עקילס הדר הידור</q><a
        class="footnote_ref"></a> ירושלמי מגילה פ״א הלכה ט׳ <q>ר׳
        ירמיה בשם ר׳ חייא בר בא תרגם עקילס הגר התורה לפני ר׳ אליעזר זר׳
        יהושע<a class="footnote_ref"></a> וקילסו אותו ואמרו לו יפיפית
        מבני אדם
      </q>, ירושלמי חגיגה פ״ב הלכה א׳, <q>ר׳ יודא בר פזי נשם ר׳ יוסי בר
        יודא אדרינוס שאל לעקילס הגר קושטא אתון אמרין דהין עלמא קיים על
        רוחא א״ל אין א״ל מה הן את מודה לי א״ל אייתי לי הוגנין אטעוניון
        טעוניהון אקיימון וארבעון וחנקון אמר ליה הא לך אקימון א״ל מאן
        דחנקתון א״ל כלום חסרתנון לא רוחא היא דנפקא מנהון</q><a
        class="footnote_ref"></a> ירושלמי קדושין פ״א סוף הלכה א׳ <q>פשיטא
        שהיא יוצאת בגט מהא דאמר ר״י בשם ר׳ יוחנן תרגם עקילס הגר לפני ר״ע
        והיא שפחה נחרפת לאיש בכתושה לפני כו׳ כמה דאת אמר ותשטח עליו
        הריפות<a class="footnote_ref"></a> ר״ח בשם ר״י פירשה ר׳ אלעזר בי
        ר״ש לפני חכמים והיא שפחה בכתושה
      </q> ע״ש.
    </p>
    <p>
      גם במדרש רבה נזכר השם עקילס. בבראשית רבה פ׳ כ״א <q>ויאמר אחד
        קדוש לפלמוני תרגם עקילס לפני מי</q>. שם פ׳ מ״ו <q>אני אל שדי
        תרגם עקילס אכסיו ואנקוס</q>. ר״ל שיש בו די כח ואין לעשות מה שיחפוץ.
      שם פ׳ ע׳ <q>ונתן לי לחם לאכל ובגד ללבש עקילס הגר נכנס אצל ר״א
        א״ל הרי כל שבחו של גר שאמר ואהב גר לתת לו לחם ושמלה<a
        class="footnote_ref"></a> א״ל וכי קלה בעיניך דבר שנתתבט עליו זקן
        שנאמר ונתן לי לחם וגו׳ כמה טווסין<a class="footnote_ref"></a>
        אית לי כמה פופייני אפילי על עבדי לא משגיחין, נזף ביה<a
        class="footnote_ref"></a> ואזל לגבי ר׳ יהושע א״ל תלמידיו רבי דבר
        שנתחבט עליו וכו׳ התחיל מפייסו בדברים לחם זו תורה שמלה זו טלית
        ולא עוד אלא שמשיאין את בנותיהם לכהונה<a class="footnote_ref"></a>
        א״ל אלולי אריכות פנים שהאריך ר׳ יהושע עם עקילס היה חוזר לסורו
        קרא עליו טוב ארך אפים מגביר
      </q>, וכן הוא במדרש קהלת ק״ב ב׳, שם פ׳ ע״ג תפוחי זהב וגו׳ <q>תרגם
        עקילס הגר חוורין דדהב בדסקרין דכסף</q>, שמות רבה פ׳ ל׳, <q>ואלה
        המשפטים הה״ד מגיד דבריו ליעקב פעם אחת א״ל עקילס לאדרינוס המלך
        רוצה אני להתגייר ולהעשות ישראל א״ל לאומה זו אתה מבקש כמה בזיתי
        אותה כמה הרגתי אותה וכו׳ מה ראית בהם שאתה רוצה להתגייר א״ל הקטן
        שבהם יודע היאך ברא הקב״ה את עולמו, מה ברא ביום ראשון וכמה יש
        משנברא העולם, אמר ליה לך ולמוד תורה ואל תמול א״ל עקילס אפי׳ חכם
        שבמלכותך וזקן בן מאה שנה אינו יכול ללמוד תורתו עד שמל שנאמר מגיד
        וגו׳ לא עשה כן וגו׳</q>, ויקרא רבה סוף פ״א <q>ינהגנו על מות תרגם
        עקילס אתנסיא</q><a class="footnote_ref"></a> וכ״ה כמדרש שיר השירים
      עלמות תופפות תרגם עקילס אתנסיא, שם פ׳ ל״ג <q>מות וחיים ביד
        הלשון תרגם עקילס מיצטרא מזכירין</q> (צ״ל מכירין)<a
        class="footnote_ref"></a> שם באותה פרשה <q>ואומר לבלה נאופים
        תרגם עקילס פיל פורני והוא מבליא גייריא</q><a class="footnote_ref"></a>
      במדרש שיר השירים בפסוק גן נעול <q>ואלבישך רקמה תרגם עקילס
        אפליקתא</q><a class="footnote_ref"></a> במדרש אסתר <q>חור כרפס
        תרגם עקילס איירינון קרפסינון</q><a class="footnote_ref"></a> במדרש
      קהלת ע״פ אם ימלאו העבים וגו׳ ועל העבים אצוה וגו׳ תרגם עקילס ןעל
      נביאיא אפקד דלא יתנבאון להון נבואתא.
    </p>
    <p>
      והנה ידוע שעקילס הוא Aquila ובלשון יון Akylos אשר היה מאי פאנטוס
      וחי בזמן הקיסר אדרינוס ונתגייר ותרגם תורה נביאים וכתובים בלשון יון<a
        class="footnote_ref"></a> ולפי דעת חכמי העמים היה תרגומו נכבד
      ונחמד מאד בעיני היהודים באשר היה מצוין בלשונו להפליא, ובהיותו
      מתאים אל התורה העברית מלה במלה<a class="footnote_ref"></a> ובספר
      מאור עינים (אמרי בינה פ׳ מ״ה) להחכם ר׳ עזריה מן האדומים מובאים עוד
      פרשיות אחדות ממנה, והחכם ההוא יחליט שאף אם אמנם ששני השמות עקילס
      ואונקליס שוים ודומים בהברותיהם, בכל אלה המה אישים נפרדים אף ששניהם
      היו גרי צדק ושניהם היו ברומי בחצר המלך, ולעומת זה החכם גרא״טץ
      בספרו קורות היהודים יְאַמֵּת בדעתו כי שני השמות האלה מיוחסים אל
      איש אחד, ויוסף עוד להחליט כי תרגום התורה המיוחס לאונקלוס היא העתקה
      מהיונית המיוחסת לעקילס<a class="footnote_ref"></a>, והנה הדעה הזאת
      מוכחשת וסותרת כמעט את המציאות, כי מלבד אשר כל מבין בלשון יון יראה
      בשיורי התרגום המיוחס לעקילס הפרש גדול בינו ובין התרגום אונקליס אשר
      בידנו, כי הוא תרגם כל מלה ומלה כמו שהיא ולא נטה ימין או שמאל
      מהעברית, כאשר שינה המתרגם הארמי אונקלוס פעמים רבות, הנה כל איש אשר
      חנן לו ה׳ חֵךְ לטעום את נועם השפה הארמית ירא וְיִוָּכַח כי התרגום
      אונקלוס אשר בידנו נושא עליו את דגל מחנהו שהוא בעצמו חברו ולא
      העתיקו מהעתקה אחרת, אשר לזאת דעתנו נוטה להחליט כי גם ההעתקה היונית
      המיוחסת לעקילס, גם התרגום הארמי אשר בידנו המיוחס לאונקלוס שניהם
      ילידי איש אחד המה, אפס! כי השפה היונית היתה לשון אונקלוס מילדותו
      באי פנטוס, ואחרי בואו בברית אמונת היהודים היתה ראשית מלאכתו להעתיק
      התורה (ואולי גם נביאים וכתובים) ללשון יונית, כל מלה ומלה ככתבה
      מבלי להעמיס בה שום כוונת מדרש והלכה, וברבות הימים אחרי למדו היטב
      את לשון ארמית אשר היתה אז השפה המדוברת בפי היהודים, ונסע מרומי אל
      ארץ הקדושה ששם למד תורה הרבה מפי ר׳ עקיבא ורבותיו ר׳ אליעזר ור'
      יהושע וקיבל מהם את הדעות וההלכות המקובלות והמסורות בידיהם מפי
      רבותיהם הקדושים ואת פירושי כמה כתובים שתרגם כבר עזרא ונאבדו מהם
      ונשארו בכח זכרון רבותינו, תרגם אותה שנית ללשון ארמית כמו שהוא
      בידינו לעת כזאת.
    </p>
    <p>
      ואם נחליט את ההשערה הזאת , אז יופיע לנו אור על דבר חיי ומקרי
      המתרגם הזה , ונאמר כי אונקלוס או עקילס נולד באי פנטוס באזיא הקטנה
      , אביו היה <q>קאלאניקוס</q> עובד אלילים ובעל נכסים רבים, ולפי דברי
      המדרש תנחומא היה בן אחות אדריאנוס קיסר אשר מלך כשנת שלשה אלפים
      שמנה מאות ועשרים ושמונה, והוא כמו מ״ז שנה אחר חרבן ירושלים<a
        class="footnote_ref"></a> והנה אונקלוס זה היה נוטה בראשונה לדת
      אבותיו. אולם לא ארכו הימים ויחזיק באמונת היהודים ככל נפשו ומאודו.
    </p>
    <p>
      ויהי כאשר ירא לגלות אל דודו את אשר עם לבבו ע״ד אמונת היהודים, אמר
      לו שמבקש לעשות סחורה לצאת לידע את דעת הבריות ומבקש לזה עצת המלך,
      אמר הקיסר כל פרקמטיא שאתה רואה שפלה עסוק בה מפני שסופה להתעלות
      ואתה משתכר, והלך לארץ ישראל ולמד תורה הרבה, וכאשר חזר לרומי ודודו
      ראה שפניו משתנות ושאל לו אם הפסיד מהפרקמטיא השיב לו שלמד תורה, ולא
      עוד אלא שמל א״ע כי בעצת דודו הלך, בעבור שחזר על כל האומות ולא מצא
      אומה שפלה כישראל וסופה להתעלות, שכן אמר הנביא <q>כה אמר ה׳
        גואל ישראל קדושו לבזה נפש וגו׳ שרים וישתחוו למען ה׳ אשר נאמן
        קדוש ישראל ויבחרך</q> (ישעיה מ״ט ז׳).
    </p>
    <p>
      והנה מעשיו יעידו כי היה חזק באמונתו ועובד אה ה׳ אלהי ישראל בלב
      שלם, ולכן מאס גם בהרכוש הרב אשר ירש מנחלת אבותיו באשר לא אבה
      ליהנות מנכסי ע״א (כמבואר בתוספתא דמאי פ״ו שהבאנו למעלה) את החולין
      אכל על טהרת הקדש (תוספתא חגיגה) טבל בים (תוספחא מקואות), ובאותו
      זמן התאמץ להכניס את עובדי האלילים תחת כנפי אמונתו, ולכן כאשר שלח
      דודו הקיסר את אנשי צבאו להושיבו במשמר הוכיח להם את יקרת אמונת
      היהודים עד אשר באו כלם בברית היהדות, וכאשר שלח הקיסר אנשי צבא
      שניים, צוה על פקידם לבלי בוא עמו בדברים הנוגעים אל האמונה, ויהי
      כאשר נתנו אותו במשמר בלילה, ויאמר להם, מדרך הארץ כי אנשי הצבא
      יאירו הדרך במנורות אשר בידיהם לפקידיהם, והפקידים יאירו הדרך לשר
      האלף, ושר האלף לשליש אשר המלך נשען על ידו, והשליש יאיר למלך, היתכן
      כי המלך יאיר לאנשי צבאו? לא כן הוא מלך מלכי המלכים הקב״ה הוא הלך
      לפני עמו בעמוד אש להאיר להם הדרך בלכתם ארבעים שנה במדבר ציה ושממה,
      ודבריו אלה משכו את לבבם לאהבת אמונת ישראל עד כי כלם התיהדו<a
        class="footnote_ref"></a>, אחר כן שלח הקיסר שר עם אנשי צבא
      שלישים ויצו אליהם לבלי דבר אתו מאומה, ויהי בלכתם אתו חושים נתן ידו
      על המזוזה בפתת ביתו וישאלוהו <q>מה אתה עושה</q> &mdash; ויאמר <q>הן
        כל מלך יושב בארמונו ושומרי ראשו יעמדו על הפתח לשמרו, לא כן הוא
        ה׳ אלהי ישראל כי עבדיו ישבו בבתיהם והוא יעמוד על הפתת לשמרם מכל
        נזק, ולא ינום ולא יישן להגן בעדם ולשמור צאתם ובואם, ברוך יהי
        לעולם</q> (מדרש תנחומא שהובא למעלה) אלה קצות דרכי האיש האלהי הזה
      ויותר אין אתנו יודע עד מה ממקרי חייו, גם זמן ומקום מותו לא נודעו
      לנו.
    </p>
    <h2>ד) הליכות התרגום הזה בקדש.</h2>
    <p>בדברנו על הליכותיו בקדש, לא נוליך את הקורא בנתיבים ושבילים
      רבים, כאשר הוליך אותנו החכם שד״ל ז״ל בספרו אוהב גר בשלשים ושתים
      נתיבות, בטרם הביא אותנו אל הבנת דרכי התרגום האלהי הזה, ורק נחשוב
      בקצרה את כללי האמונה אשר הורה לעם ישראל בתרגומו בנועם שפתיו,
      והדרכים שסלל לו בהעתיקו את דברי תורתנו הקדושה משפת עבר ללשון
      ארמית.</p>
    <ol>
      <li>כבר אמרנו לעיל בסי׳ ב׳ שכל שלש עשרה עקרי האמונה ויסודי
        הדת הישראלית שמנה כמה מאות שנים אחריו הרמב״ם ז״ל<a
        class="footnote_ref"></a> יגע אונקלוס זה ליסדם בתרגומו (כן
        העקרים המפורשים בתורה, וכן הבלתי מפורשים) לנטוע בקרב העם אה
        הדעות היקרות והקדושות האלה אשר מפיהן אנו חיים כי הן רוח אפינו,
        ועתה נבאר אותם בזה אחד אחד.
        <ol>
          <li><strong>מציאות השם</strong>, שהבורא ית״ש הוא עלת כל
            העלות וסבת כל הסבות, הוא המציא כל הנמצאים וברא כל הנבראים
            מאין מוחלט ליש, הנה ראינו שתרגם בראשית ברא אלהים, בקדמין ברא
            ה׳, ובארנו בפנים שאונקלוס לא סבר כרש״י שברא הוא כמו ברוא, רק
            בראשית ברא הוא הכלל, ואחר כן באו הפרטים <q>והארץ היתה
              תהו וגו׳</q> להורות שהקב״ה ברא עולמו מאפיסה מוחלטת מאין ליש<a
            class="footnote_ref"></a>.</li>
          <li><strong>אחדות השם</strong>, הנה בכל ההורה כולה ת׳ כל
            השמות אלהים <q>בשם הוי״ה</q> ובכל המקומות שבא השם אלהים
            מחובר לכנוי, כמו <q>אלהינו, אלהיכם</q> ת׳ בל׳ יחיד <q>אלהנא
              אלהכם</q> רק במקום שכתוב בעברית <q>ה׳ אלהים</q> לא שינה ות׳
            כבעברית<a class="footnote_ref"></a> וכן כשבא בעברית השם <q>אל</q><a
            class="footnote_ref"></a> וטעמו להרחיק כל מחשבת רבוי אלהות
            ח״ו, כי הרחקת כל דעה נפסדה מרבוי ושתוף ביחוד הבורא ית״ש היא
            הבריח המבריח כמעט את תרגומו מן הקצה אל הקצה.</li>
          <li><strong>הרחקת הגשמיות</strong>, שהבורא ית״ש איננו גוף
            ולא ישיגוהו משיגי הגוף. הנה כל המעיין יתבונן בצדק כי אונקלוס
            חתר בכל עוז לפרש הכתובים בהסרת ההגשמה, ויזהר מאד מליחש להש״י
            שום מדה או תכונה המורה איזה שנוי או איזו התפעלות, גם בנה לו
            חומה נשגבה המבדלת בין הבורא ית״ש ובין הבריאה, ובמקומות
            שהתורה דברה כלשון בני אדם ותיחש להבורא ית׳ איזו פעולה גופנית
            השתדל אונקלוס לתרגם אותו לפי ענינו בשנוי איזו מלות, בתוספת
            או בגרעון, כפי אשר יסבול הענין, הכל לבלי תעלה חלילה על לב
            הקורא איזו דעה נשחתה ואמונה נפסדה. זאת היא מטרת המתרגם האלהי
            הזה בדרך כלל, ועתה נבאר את כוונתו בפרטות ע״פ כללים אחדים.
            <ol>
              <li>הנה הרמב״ם בפ׳ כ״ז מהמאמר הראשון הקשה על הת״א שת׳
                <q>וירד ה׳ לראות</q> (בראשית י״א ה׳) <q>ואתגלי ה׳
                  לאתפרעא</q> וכן <q>וירד ה׳ על הר סיני</q> (שמות י״ט כ׳) ת׳
                <q>ואתגלי ה׳ על טורא דסיני</q> בהרחקת ההגשמה, ובפסוק <q>אנכי
                  ארד עמך מצרימה</q> (בראשית מ״ו ד׳) ת׳ <q>אנא אחות עמך
                  למצרים</q> וחילק שם בין מראה בחלום למראה בהקיץ<a
                class="footnote_ref"></a>, והרמב״ן בפסוק אנכי ארד עמך
                (שם שם) הביא דבריו והקשה עליהם כמה קושיות, וסוף דבריו כי
                הענינים האלה ידועים בקבלה וסודם נמסר ליודעי חן, ואנחנו
                בהתנהלנו לאט לרגל הפשט אשר לפנינו להתבונן במה שהורשינו
                ואין לנו עסק בנסתרות, מצאנו ראינו, כי במקום אשר כיון
                הכחוב בפעל <q>ירד</q> המיוחס לה׳ להתגלות והופעת כבודו
                ית׳, שס ית׳ <q>אתגלי</q> לא כן במקומות שכוונת הכתוב
                שכביכול הוא בעצמו ירד ג״כ (ע״ד עמו אנכי בצרה) שם תרגם
                כפי הכוונה וההוראה העצמית של הפעל <q>ירד</q> שהיא בארמית
                <q>נחת</q> כאשר ראינו כי גם הפעלים <q>עלה, נחה, נשא,
                  עבר</q>, יתרגם כפי הוראתם העצמית, כמו <q>ואנכי אעלך גם
                  עלה</q> (שם שם) ת׳ <q>ואנא אסקינך אף אסקא</q> <q>ולא
                  נחם אלהים</q> (שמות י״ג י״ז) תרגם <q>ולא דברינון ה׳</q>
                וכן <q>אשר נשאך ה׳ אלהיך כאשר ישא איש</q> (דברים א׳ ל״א)
                ת׳ <q>די סוברך ה׳ אלהך כמא די מסובר גבר</q> וגם <q>ה׳
                  אלהיך הוא עובר לפניך</q> (דברים ל״א ג׳) ת׳ <q>ה׳ אלהך
                  הוא עבר קדמך</q>.
              </li>
              <li>לסלק ההגשמה במקום אשר ייחסו הכתובים אברים גופנים
                להשי״ת ית׳ תחת השם <q>יד</q> או <q>אצבע</q>, בהשם <q>מחא</q>,
                כמו <q>בנטותי את ידי</q> (שמות ז׳ ה׳) ת׳ <q>כד ארים
                  ית מחת גבורתי</q> וכן <q>אצבע אלהים היא</q> (שם ח׳ ט״ו) ת׳
                <q>מחא מן קדם ה׳ היא</q> ותחת השם <q>פה</q> ית׳ <q>ממלל</q>
                כמו <q>פה אל פה אדבר בו</q> (במדבר י״ב ח׳) ת׳ <q>ממלל
                  עם ממלל מללנא עמיה</q> ותתת השם <q>רגל</q> ית׳ <q>כרסא</q>
                כמו <q>ותתת רגליו כמעשה לבנת הספיר</q> (שמות כ״ד י׳) ת׳
                <q>ותחות כורסי יקריה כעובד אבן טבא</q> ואם יקשה בעיניך
                ידידי הקורא, למה הניח שאר איברי הגוף כבעברית, כמו <q>בזרוע
                  נטויה</q> (שמות ו׳ ז׳) שת׳ <q>בדרעא מרמה</q> וכן גם השם
                אצבע ית׳ פעם אתת כבעברית <q>באצבע אלהים</q> (שס ל״א י״ח)
                שת׳ <q>באצבעא דה׳</q> או <q>ישא ה׳ פניו</q> (במדבר ו׳
                כ״ז) שת׳ (לפי כמה נוסחאות) <q>יסב ה׳ אפיה</q> וכן בכמה
                התפעלויות אנושיות, כמו <q>ויחר אף ה׳</q> (שמות ד׳ י״ד)
                שת׳ <q>ותקף רוגזא דה׳</q> ובפסוק <q>ושמתי אני את פני</q>
                (ויקרא כ׳ ה׳) שת׳ „ואשוי אנא ית רוגזי“ וכדומה <q>בחמלת
                  ה׳</q> (בראשית י״ט ט״ז) שת׳ <q>כרחם ה׳</q> או <q>בשנאת
                  ה׳</q> (דברים א׳ כ״ז) שת׳ <q>בדסני ה׳</q> כי באמת מלבד שאי
                אפשר כמעט לתרגם בלי כל הגשמה בעבור שלכל דבור יש דמיון
                וצורה, הנה ראינו כי המת׳ ברח לתרגם כצורתן רק בהפעליות
                המיוחסות להבורא ית׳ בלי היות הבורא ית׳ הנושא, דו״ק
                ותשכח. וביחוד היה נזהר המת׳ מההגשמה בדברים אשר המינים או
                הצדוקים או איזה כת מן הכתות פקפקו או פקרו בו, ולרוב
                התרתק המתרגם מתרגם כצורתן בהפעליות כאלה המגונות גם למין
                האדם, כמו <q>ויתעצב אל לבו</q> (בראשית ו׳ ו׳) שמדת
                העצבות היא מדה מגונה גם לגשם קרוץ מחומר ת׳ <q>ואמר
                  במימריה למתבר תקפהון כרעותיה</q> וכן <q>לא איש אל
                  ויכזב</q> (במדבר כ״ג י״ט) שהשקר יחשב גם לאדם לחטאת ת׳ <q>ואף
                  לא כעובדי בני בשרא דאינון גזרין למעבד ותיבין ומתמלכין</q>
                ולרוב הוסיף מלות <q>מן קדם</q> או <q>קדם</q> כמו <q>גם
                  בי התאנף ה׳</q> (דברים א׳ ל״ז) ת׳ <q>אף עלי הוה רגז מן
                  קדם ה׳</q> וכן במקומות שיחסו הכתובים ראיה או שמיעה אל
                הבורא ית׳ כמו <q>ואת יגיע כפי ראה אלהים</q> (בראשית ל״א
                מ״ב) ת׳ <q>וית לאות ידי<a class="footnote_ref"></a>
                  גלי קדם ה׳
              </q> וכן <q>וישמע אלהים את קול הנער</q> (בראשית כ״א י״ז) ת׳ <q>ושמיע
                  קדם ה׳ ית קלא דרביא</q>.
              </li>
              <li>גם במקומות אשר סמך הכתוב איזה שם עצם (אשר יבא
                במקום אחר נסמך גם אל הנבראים) אל הבורא ית״ש, הוסיף מלת <q>קדם</q>
                להבדיל בין הבורא ובין הנברא, כמו <q>ורוח אלהים</q>
                (בראשית א׳ ב׳) ת׳ <q>ורוחא מן קדם ה׳</q> וכן <q>מחנה
                  אלהים</q> (שם ל״ב א׳) ת׳ <q>משריתא מן קדם ה׳</q> והרבה
                כמוהם.
              </li>
              <li><q>יקרא</q> הוא תרגומו של השם <q>כבוד</q><a
                class="footnote_ref"></a> כמו <q>וירא כבוד ה׳</q> (ויקרא
                ט׳ כ״ג) שת׳ <q>ואתגלי יקרא דה׳</q> ובמקום שידברו הכתובים
                מהתראות והתגלות השכינה הוסיף השם <q>יקרא</q> גם אם לא
                נמצא שם בעברית השם <q>כבוד</q>, כמו <q>והנה ה׳ נצב
                  עליו</q> (בראשית כ״ח י״ג) תרגם <q>והא יקרא דה׳ מעתד
                  עלוהי</q> וכן <q>והסירותי את כפי</q> (שמות י״ג כ״ג) תרגם <q>ואעדי
                  ית דברתי</q> וכן להיפך במקומות שידברו הכתובים מהסתלקות
                השכינה, יוסיף המת׳ ג״כ השם <q>יקרא</q> כמו <q>ויעל
                  אלהים מעל אברהם</q> (שם י״ז כ״ב) ת׳ <q>ואסתלק יקרא דה׳
                  מעלוהי דאברהם</q> וכן <q>וילך ה׳</q> (שם י״ח ל״ג) ת׳ ג״כ <q>ואסתלק
                  יקרא דה׳</q> והוספת השם <q>יקרא</q> לא ימצא בשום מקום
                כשהי״ת יבא כמדבר בעדו כי זה לא יתכן מדרך המוסר<a
                class="footnote_ref"></a> גם כשבאה במקרא התגלות השכינה
                באיזה עצם בלתי בעל חי, לא יוסיף המת׳ את השם <q>יקרא</q>
                כמו <q>וירד ה׳ בענן</q> (שמות ל״ד ה׳) ת׳ <q>ואתגלי
                  ה׳ בעננא</q><a class="footnote_ref"></a>.</li>
              <li>למען השרש בקרב לב העם את האמונה, כי כל אשר נברא
                ונעשה בתבל הוא אך במאמר פיו של הקב״ה, הוא אמר ויהי הוא
                צוה ויעמד<a class="footnote_ref"></a>, לכן בכל המקומות
                שנמצאו בם מיוחסים להשי״ת, השמות <q>לב, פה, משמרת,
                  דבר</q> ית׳ אונקלוס השם <q>מימרא</q> כמו <q>וישמר
                  משמרתי</q> (בראשית כ״ו ה׳) הוסיף ות׳ <q>ונטר מטרת
                  מימרי</q> וכן <q>כי את דבר ה׳ בזה</q> (במדבר ט״ו ל״א) ת׳ <q>ארי
                  על מימרא דה׳ בסר</q> גם <q>על פי ה׳</q> (שמות י״ז א׳) תרגם
                <q>על מימרא דה׳</q> וכשייחסו הכתובים את השם <q>קול</q>
                אל השי״ת, אם כוונת הכתוב רק לשמיעת המצות, יתרגם <q>מימרא</q>
                לבד, ואם כוונתו אל הקול ממש, ית׳ <q>קל מימרא</q> כמו <q>אם
                  שמוע תשמעו בקולי</q> (שם י״ט ה׳) ת׳ <q>אם קבלא תקבלון
                  למימרי</q> אבל <q>וישמעו את קול ה׳ אלהים</q> וכן <q>את
                  קולך שמעתי</q> (בראשית ג׳ ח׳ י׳) גם <q>ואת קולו שמענו
                  מתוך האש</q> וכן „קול אלהים חיים מדבר מתוך האש״ (דברים ה׳
                כ״א כ״ג) בכל המקומות האלה, ית׳ <q>קל מימרא</q> גם
                כשייחסו הכתובים קרבת אלהים לאדם בבתינת עוזר ומושיע, או
                להפך הסרת השגחתו ית׳, יוסיף המת׳ מלת <q>מימרא</q> כמו <q>ויהי
                  אלהים את הנער</q> (בראשית כ״א כ׳) ת׳ <q>והיה מימרא דה׳
                  בסעדיה</q> וכן <q>והנה אנכי עמך</q>, <q>אם יהיה אלהים
                  עמדי</q> (שם כ״ח ט״ו כ׳) ת׳ <q>והא מימרי בסעדך</q>, <q>אם
                  יהי מימרא דה׳ בסעדי</q> וכן <q>ביני ובין בני ישראל</q>
                (שמות ל״א ׳״ז) ת׳ <q>בין מימרי ובין בני ישראל</q> וכן <q>ולא
                  תגעל נפשי</q> (ויקרא כ״ו ׳״א) ת׳ <q>ולא ירחק מימרי</q> גם
                <q>אש אכלה</q> (דברים ט׳ ג׳) ת׳ <q>מימריה אשא אכלא</q>
                גם במקומות שייחסו הכתובים שבועה אל השי״ת, הוסיף ג״כ מלת
                <q>מימרא</q> כמו <q>בי נשבעתי</q> (בראשית כ״ב ט״ו) ית׳ <q>במימרי
                  קימית</q> וכן <q>אשר נשאתי את ידי</q> (במדבר י״ד ל׳) ת׳ <q>דקימית
                  במימרי</q> גם להוראת השראת השכינה והופעת רוה״ק על נביאי
                אוה״ע, יוסיף מלת <q>מימרא</q> כמו <q>ויבא אלהים אל
                  אבימלך</q> (בראשית כ׳ ג׳) ת׳ <q>ואתא מימר מן קדם ה׳
                  לות אבימלך</q> וכן <q>יקרה ה׳ לקראתי, ויקר אלהים אל
                  בלעם</q> (במדבר כ״ג ג׳ ד׳) ת׳ <q>יערע מימר מן קדם ה׳
                  לקדמותי, וערע מימר מן קדם ה׳ לות בלעם</q>.
              </li>
              <li><q>שכינתא</q> הוא מלשון <q>שכן</q> ואונקלוס השתמש
                בו להורות על התמדת והמשך ההשגחה העליונה, (וכ״כ גם הרב
                בעל העקידה בפ׳ ויגש בכוונת המת׳) כמו <q>לשכני בתוכם</q>
                ת׳ <q>לאשראה שכנתי ביניהון</q>, או <q>ילך נא ה׳
                  בקרבנו</q> שת׳ <q>תהך כען שכינתא דה׳ ביננא</q> או <q>לשום
                  את שמו שם</q> (דברים י״ב ה׳) תרגם <q>לאשראה ית שכנתיה
                  תמן</q> והכוונה בכולן המשך ההשגחה לא לפי שעה, ולכן ת׳ <q>היש
                  ה׳ בקרבנו</q> (שמות י״ז ז׳) ת׳ <q>האית שכינתא ה׳ ביננא</q>.</li>
              <li>גם כשיבאו הפעלים <q>הלך, דבק</q> בקישור מלת <q>את</q>
                או מלת <q>אחר</q> המיוחסות אל השי״ת, או בקישור הב׳
                מבכל״ם אל ה׳, יוסיף המת׳ מלת <q>דחלתא</q> כמו <q>את
                  האלהים התהלך נח</q> (בראשית ו׳ ט׳) ת׳ <q>בדתלתא דה׳
                  הליך נח</q> וכן <q>אחר ה׳ אלהיכם תלכו ובו תדבקון</q>
                (דברים י״ג ה׳) ת' <q>בתר דחלתא דה' אלהך תהכון
                  ובדתלתיה תקרבון</q>.
              </li>
              <li>במקומות שדברו הכתובים בתארי ה׳, בדרך שאלת החיוב
                תמורת החלטת השלילה, או להפך בדרך שאלת השלילה תמורת החלטת
                החיוב, בחר לו אונקלוס את דרך ההחלטה לבלי יעלה חלילה על
                לב הפכו, כמו <q>השפט כל הארץ לא יעשה משפט</q> (בראשית
                י״ח כ״ה) ת׳ <q>דין כל ארעא ברם יעבר דינא</q> וכן <q>מי
                  כמכה באלים ה׳</q> (שמות ט״ו י״א) ת׳ <q>לית בר מינך את
                  הוא אלהא</q> וכן <q>אשר מי אל בשמים ובארץ אשר יעשה
                  כמעשיך וכגבורותיך</q> (דברים ג׳ כ״ד) ת׳ <q>די את הוא
                  אלהא די שכינתך בשמיא מלעילא ושליט בארעא ולית די יעבד
                  כעובדך וכגבורתך</q> וכן <q>מי ה׳ אשר אשמע בקלו</q> (שמות
                ה׳ ב׳) ת׳ <q>שמא דה׳ לא אתגלי לי די אקבל למימרה</q>
                ולהפך <q>ההוא אמר ולא יעשה ודבר ולא יקימנה</q> (במדבר
                כ״ג י״ט) ת׳ <q>דהוא אמר ועבד וכל מימריה יתקים</q> וכן <q>או
                  הנסה אלהים</q> (דברים ד׳ ל״ד) תרגם <q>או נסין די עבד
                  ה׳ להתגלאה</q> ועי׳ מה שכתבנו ע״ז בפנים.
              </li>
              <li>במקומות שדברו הכתובים מהבורא ית״ש, וייחסו אליו
                דבר שהוא איזה פחיתות כבוד נגד ערכו יתעלה, תקן אונקלוס
                בלשונו הצח ע״י שנוי או הוספת דברים, כמו <q>חלילה לך
                  מעשות כדבר הזה</q> (בראשית י״ח כ״ה) ת׳ <q>קושטא אינון
                  דינך מלמעבד כפתגמא הדין</q> וכן <q>ויהי כאשר התעו אותי
                  אלהים</q> (שם כ׳ י״ג) ת׳ <q>והוה כד טעו עממיא בתר
                  עובדי ידיהון יתי קרב ה׳ לדחלהיה</q> וכן <q>צחק עשה לי
                  אלהים</q> (שס כ״א ו׳) ת׳ <q>חדוה עבד לי ה׳</q> וכן <q>אשר
                  לא ישא פנים ולא יקח שחד</q> (דברים י׳ י״ז) ת׳ <q>די
                  לית קדמוהי למסב אפין ואף לא לקבלא שוחדא</q>, ועי׳ בפנים
                במקומות כאלה מה שכתבנו שם.
              </li>
              <li>לבלי לדמות צורה ליוצרה ונברא לבורא ית״ש, נזהר
                אונקלוס לבלי ליחש פעולה אחת לבורא ולנבראים, כמו <q>כי
                  שרית עם אלהים ועם אנשים ותוכל</q> (בראשית ל״ב כ״ט) ת׳ <q>ארי
                  רברבת קדם ה׳ ועם גובריא ויכלתא</q> וכן <q>לא אתם שלחתם
                  אותי הנה כי האלהים</q> (שם מ״ה ח׳) ת׳ <q>לא אתון
                  שלחתון יתי הלכא אלהן מן קדם ה׳</q> וכן <q>ואתס חשבתם
                  עלי רעה אלהים חשבה לטובה</q> (שם נ׳ כ׳) ת׳ <q>ואתון
                  חשבתון עלי בישא מן קדם ה׳ אתחשבת לטבא</q>, וכן <q>ויאמינו
                  בה׳ ובמשה עבדו</q> (שמות י״ד ל״א) ת׳ <q>והימנו במימרא
                  דה׳ ובנבואתא דמשה</q> וכן <q>דבר אתה עמנו ונשמעה ואל
                  ידבר עמנו אלהים</q> (שם כ׳ ט״ז) ת׳ <q>מלל את עמנא
                  ונקבל ולא יתמלל עמנא מן קדם ה׳</q><a class="footnote_ref"></a>
                וכן <q>וידבר העם באלהים ובמשה</q> (במדבר כ״א ה׳) ת׳ <q>ואתרעם
                  עמא במימרא דה׳ ועם משה נצו</q> וכן שם בפסוק ז׳ <q>כי
                  דברנו בה׳ ובך</q> ת׳ <q>ארי אתרעמנא במימרא דה׳ ועמך
                  נצינא</q>.
              </li>
            </ol></li>
          <li>על האמונה שמחויב כל בעל דת ישראלית להאמין <strong>שהבורא
              ית״ש הוא ראשון והוא אהרון</strong>, שאיננו טפל התת הזמן והמקום ושלא
            ישיגוהו משיגיהם, שהוא קדמון ונצחי בלתי בעל תכלית הן מצד
            הקודם הן מצד המתאחר, כאשר קרא הנביא (ישעיה מ״ד ו׳) <q>אני
              ראשון ואני אהרון</q> העיר אונקלוס בתרגומו <q>ואמרתי חי
              אנכי לעולם</q> (דברים ל״ב מ׳) שת׳ <q>ואמרית קיים אנא
              לעלמין</q> לא ת׳ <q>לעלם</q> בל״י , כ״א <q>לעלמין</q> בל״ר,
            ר״ל שהבורא ית׳ קיים תמיד על ענין ואופן אחד בלי השתנות חלילה
            קודם שנברא העולם ואחר שיכלה העולם<a class="footnote_ref"></a>,
            ובפסוק <q>ראו עתה כי אני אני הוא</q> (שם שם ל״ט) ת׳ ג״כ <q>חזו
              כען ארי אנא אנא הוא</q> ולא השמיט מלת <q>אנא</q> השנית, אף
            שהוא נגד רגילתו לכפיל התיבות כהעברי להורות כי רק השי״ת אשר
            לא ישתנה חלילה רק הוא לבדו יכול לומר <q>אני אני הוא</q> ר״ל
            אני הנני את אשר הייתי ואשר אהיה על בלתי שמים, כי תמיד הנני
            קיים בתואר אחד, ואין שום נמצא זולתי יכול לומר <q>אני אני</q>
            שתי פעמים (וכמ״ש בעל העקרים פי״ט מאמר ב׳), גם בפסוק <q>מעונה
              אלהי קדם</q> (שם ל״ג כ״ז) ת׳ <q>מדור אלהא די מלקדמין</q>
            לכוונה הנ״ל.
          </li>
          <li><strong>שהבורא ית״ש לו לבדו ראוי להתפלל</strong>
            לעבדו ולהודיע גדולתו ולעשות מצותיו, ושלא יעשה כן לשום נברא
            זולתו, כי התפלה שהאדם מתפלל תורה בהכרח על האמונה בהשגחה
            ויכולת העצם הנעבד, ומי שלא יתפלל בעת צרתו יורה על אחת משתי
            אלה, או שאינו מאמין בההשגחה העליונה, או שהוא מסתפק בהיכולת
            המוחלטת, ושתיהן נם יחד הן כפירות באלהות, ולתכלית הזאת תרגם
            אונקלוס <q>אז הוחל לקרוא בשם ה׳</q> (בראשית ד׳ כ״ו) <q>בכן
              ביומוהי חלו בני אנשא מלצלאה בשמא דה׳</q> וכן <q>ויקרא בשם
              ה׳</q>, <q>ויקרא שם אברם בשם ה׳</q> (שם י״ב ח׳, י״ג ד׳) ת׳ <q>וצלי
              בשמא דה׳</q>, <q>וצלי תמן אברם בשמא דה׳</q> להורות כי אברהם
            ראש האומה הישראלית<a class="footnote_ref"></a>, אשר לאור
            אמונתו נלך כל ימי השמים על הארץ, הוא התפלל רק לה׳ לבדו והפעל
            <q>צלי</q> בארמית מורה על נטיה והשתחויה.</li>
          <li><strong>האמונה בנבואה</strong>, שעלינו להאמין כי יש
            מין האדם שבהם תמצא השלמות לקבל שפע אלהי במדרגות שונות, נלמוד
            ממה שאמר הכתוב על אברהם כי נביא הוא (כראשית כ׳ ז׳) ות׳ <q>ארי
              נביא הוא</q> ומשה אמר אחר כן <q>נביא מקרבך מאחיך כמני</q>
            (דברים י״ח ט״ו) ות׳ <q>נביא מבינך מאחיך כותי</q> והפעל <q>נבא</q>
            כן בעברית וכן בארמית לא נמצא רק בבנינים הנפעלים, יען כי
            הנביא איננו פֹעל חלילה רק הוא נפעל מהשפע האלהית היורדת עליו
            מן השמים כמו כלי הנפעל מידי יוצרו, ועל פסוק <q>שתם העין</q>
            (במדבר כ״ד ג׳) ת׳ <q>דשפיר חזי</q> ועין רמב״ן (שם) בפסוק <q>אשר
              מחזה שדי יחזה</q> לפרש משרז״ל ע״פ ולא קם נביא וכו׳ אבל באוה״ע
            קם ומנו בלעם.</li>
          <li><strong>שמשה היה אב לנביאים</strong>, נלמד ממה שתרגם
            בפסוק <q>פה אל פה אדבר בו ומראה ולא בחידות ותמנת ה׳ יביט</q>
            (במדבר י״ב ח׳) <q>ממלל עם ממלל מללנא עמיה בחיזו ולא
              בחדון ודמות יקרא דה׳ מסתכל</q> וכמו שהסביר הענין הזה הרמב״ם
            בפ״ז מהל׳ יסודי התורה שהיו בנביאים מעלות מעלות שנאמר במראה
            אליו אתודע (ל׳ נקבה ותרגומו <q>חזון אנא מתגלי להון</q>),
            ואבריהם מזדעזעין שנאמר <q>והנה אימה חשכה גדולה נופלת
              עליו</q>, ותרגומו <q>והא אימא קבל סגי נפלת עלוהי</q>, אבל משה
            רבינו היה רבן של כל הנביאים, ומה ההפרש שכל הנביאים בחלום או
            במראה ומשה היה ער ועומד שנאמר <q>ובבא משה אל אהל מועד
              לדבר אתו וישמע את הקול מדבר אליו</q> (במדבר ז׳ פ״ט) ותרגומו <q>דמתמלל
              עמיה</q> ל׳ אתפעל, כל הנביאים ע״י מלאך לפיכך רואים מה שהם
            רואים במשל וחידה ומשה רבינו לא ע״י מלאך שנאמר <q>פה אל
              פה אדבר בו</q> ונאמר <q>ודבר ה׳ אל משה פנים אל פנים</q> ונאמר
            <q>ותמנת ה׳ יביט</q> כלומר שאין שם משל אלא רואה הדבר על
            בוריו בלא חידה ובלא משל הוא שהתורה מעידה עליו במראה ולא
            בחידות (ל׳ זכר) ותרגומו <q>בחזו ולא בחדון</q> שאינו מתנבא
            בחידה אלא במראה שרואה הדבר על בוריו, כל הנביאים יראים
            ונבהלים כו׳ ומשה רבינו אינו כן שהכתוב אומר כאשר ידבר איש אל
            רעהו, כלומר כמו שאין אדם נבהל לשמוע דברי חברו וכו׳, כל
            הנביאים אינם מתנבאים בכל עת שירצו, משה רבינו אינו כן כו׳
            שנאמר ואתה פה עמד עמדי הא למדת כל הנביאים חוזרים לאהלם אבל
            משה כו׳ עד ונתקדש כמלאך עכ״ל, וכן בפסוק <q>אשר ידעו ה׳
              פנים אל פנים</q> (דברים ל״ד י׳) ת׳ <q>דאתגלי ליה ה׳ אפין
              באפין</q> כוונתו ג״כ כמ״ש הרמב״ם שמשה היה רואה הדבר על בוריו
            בלא חידה ומשל.</li>
          <li><strong>האמונה שהתורה המצויה עתה בידנו היא
              הנתונה למשה רבינו ע״ה</strong>, נלמד ממה שאמר הכתוב <q>ויכתוב
              משה את התורה הזאת ויתנה אל הכהנים וגו׳ ואל כל זקני ישראל</q>
            (דברים ל״א ט׳) והגיעה למשה רבינו בהגעה הנקראת דבור, ובת״א <q>מימרא</q>
            וכן בפסוק <q>בזאת תדעון כי ה׳ שלחני וגו׳ כי לא מלבי</q>
            (במדבר ט״ז כ״ח) ת׳ <q>בדא תדעון ארי ה׳ שלחני כו׳ ארי לא
              מרעותי</q> מפני שנבואת משה רבינו ע״ה בכללן ובפרטן לא היו ע״י
            אותות כי אם על ידי מה שראו בני ישראל בעיניהם ושמעו באזניהם,
            וכמ״ש הכתוב אתם ראיתם כי מן השמים דברתי עמכם (שמות כ׳ י״ט)
            ות׳ אתון חזתון (לא ת׳ אתגלי לכון רק חזתון) ארי מן שמיא
            מלילית עמכון (ע׳ רמב״ם פ״ח מה׳ יסודי ההורה) ונאמר תורה צוה
            לנו משה מורשה קהלת יעקב (דברים ל״ג ד׳) ות׳ אורייתא יהב לנא
            משה מסרה ירותא לכנשת יעקב. ר״ל מסר אותה לירושה. ואפשר
            שכוונתו על תורה שבע״פ המסורה לנו, עיין בפנים.</li>
          <li><strong>שהתורה לא תהי מחולפת</strong>, הנה נלמד ממה
            שאמרה התורה <q>לדרתיכם חקת עולם</q> (שמות י״ב י״ד) וכן כתוב
            בכמה מצות שבתורה ותרגומו <q>לדריכון קים עלם</q>. ונאמר <q>כי
              לא איש אל ויכזב ובן אדם ויתנחם</q> (במדבר כ״ג י״ט) ות׳ <q>לא
              כמלי בני אנשא מימר אלהא, בני אנשא אמרין ומכדבין ואף לא
              כעובדי בני בשרא די אינון גזרין למיעבד ותיבין [כו׳] וכל
              מימריה מתקיים</q>. <q>ושמרתם לעשות את כל החוקים ואת
              המשפטים אשר אנכי נתן לפניכם <em>היום</em>
          </q> (דברים י״א ל״ב) ות׳ <q>ותטרון למעבד ית כל קימיא וית דיניא
              די אנא יהב קדמיכון יומא דין</q> והסתום במקום זה מפורש במקומות
            אחרים <q>לא תספו על הדבר אשר אנכי מצוה אתכם ולא תגרעו
              ממנו</q> (שם ד׳ ב׳) <q>את כל הדבר אשר אנכי מצוה אתכם אתו
              תשמרו לעשות לא תוסף עליו ולא תגרע ממנו</q> (שם י״ג א׳) <q>וענתה
              השירה הזאת לפניו לעד כי לא תשכח מפי זרעו</q> (שם ל״א כ״א)
            ונאמר <q>תורה צוה לנו משה מורשה קהלת יעקב</q> (דברים ל״ג ד׳)
            ות׳ <q>אוריתא יהב לנא משה מסרה ירותא לכנשת יעקב</q> ר״ל מסר
            אותה לירושה לקהלת יעקב עד עולמי עד (ואפשר שהרכיב המתרגם עוד
            במלת <q>מסרה</q> גם התורה שבע״פ המסורה לנו בקבלה, וע׳ בפנים
            בביאורנו בפסוק זה) ובעיקר הזה שתורתינו נקראת תמימה, ועל הדבר
            השלם לא ידומה לא תוספת ולא גרעון (כמבואר בספר העקרים מאמר ג׳
            פכ״ג) נכללה ג״כ תורתנו שבע״פ, אשר גם זאת היא אחת מהמטרות
            הנשגבות אשר אליהן קלע אונקלוס בתרגומו, לשלב ולחבר שתי התורות
            שבכתב ושבע״פ בתכלית ההתתברות כאשר יבואר בפנים בפירושנו בכמה
            מקומות.</li>
          <li><strong>ידיעת השם</strong>, שהכל גלוי לפניו, ואין
            קדימה ואיחור או שכחה לפני כסא כבודו, גם שאיננה סותרת הבחירה
            החפשית שנתנה לאדם, הנה נלמד מכמה פסוקים בתורה, כמו <q>כי
              יֹדֵעַ אלהים וגו׳ והייתם כאלהים ידעי טוב ורע</q> (בראשית ג׳
            ה׳) ות׳ <q>ארי גלי קדם ה׳ וכו׳ ותהון כרברבין חכימין בין
              טב לביש</q> ומה לנו עד נאמן יותר על הבחירה הנתונה בידי האדם,
            ממאמר פיו של הקב״ה <q>הן האדם היה כאחד ממנו לדעת טוב ורע
              ועתה פן ישלח ידו ולקח גם מעץ החיים</q> (שם שם כ״ב) שת׳ <q>הא
              אדם היה יחידי בעלמא מניה<a class="footnote_ref"></a> למדע
              טב וביש וכען דילמא יושיט ידיה ויסב אף מאילן חייא
          </q> ובכל חפשיות הבחירה הנהנה לאדם הנה עיני ה׳ פקוחות על כל דרכיו,
            ויודעם כאשר ידע התוכן לחשוב מקדם את רגעי לקויי החמה והלבנה
            ואת הרגעים אשר בהמה יתראו אלינו הכוכבים הנעלמים, מבלי אשר
            יִוָאֵל לחשוב כי השמש והירח וכוכבי מעלה סרים ועומדים הכן
            למשמעתו, וראה והתבונן כי אונקלוס נזהר בתרגומו מליחש אל האדם
            אף מדרגת המלאכים והשכלים הנבדלים, ותחת אשר כתוב בעברית <q>והייתם
              כאלהים</q> ת׳ הוא <q>ותהון כרברבין</q> וכן <q>ויראו בני
              האלהים</q> (שם ו׳ ב׳) ת׳ <q>וחזו בני רברביא</q>.</li>
          <li>גם האמונה <strong>שהקב״ה גומל טוב לשומרי
              מצותיו בעוה״ב ומעניש למי שיעבור עליהם</strong>, נלמד ממה שכתבה
            התורה ושנתה <q>פקד עון אבות על בנים על שלשים ועל רבעים
              לשנאי, ועשה חסד לאלפים לאהבי ולשמרי מצותי</q> (שמות כ׳ ה׳ ו׳ ,
            ודברים ה׳ ט׳ י׳) ות׳ <q>מסער חובי אבהן על בנין מרדין על
              דר תליתאי ועל דר רביעאי לשנאי כד משלמין בניא למחטי בתר
              אבהתהון, ועבד טיבו לאלפי דרין לרחמי ולנטרי פקודי</q> וגם בס׳
            במדבר (י״ד י״ח) אף כי שם לא נמצאה בעברית מלת <q>לשנאי</q>
            הוסיף המת׳ הזה מלת <q>מרדין</q> גם בפסוק <q>ושמרתם את
              מצותי ואת משפטי אשר יעשה אתם האדם וחי בהם</q> (ויקרא י״ח ה׳)
            ת׳ <q>ותטרון ית קימי וית דיני די יעבד יתהון אנשא ויחי
              בהון בחיי עלמא</q> וכן <q>ומשלם לשנאיו אל פניו להאבידו לא
              יאחר לשנאו אל פניו ישלם לו</q> (דברים ז׳ י׳) ת׳ <q>ומשלם
              לסנאוהי טבין דאנון עבדין קדמיהון בחייהון לאובדיהון לא מאחר
              עובד טב לסנאוהי טבון דאנון עבדין קדמוהי בחייהון משלם להון1</q><a
            class="footnote_ref"></a> וכן <q>יחי ראובן</q> (דברים ל״ג
            ו׳) ת׳ <q>יחי ראובן בחיי עלמא</q>. (ומלבד זאת עוד נראה מהמת׳
            האלהי הזה כי אבה לטעת בלב עמנו בני ישראל כי אמונת העוה״ב
            והשכר הצפון שם לצדיקים, ולהיפך העונש הנכון שם לעוברי רצונו
            ומפירי חק , היתה ידועה כבר כמעט מראשית היצירה, ממה שת׳ <q>ואם
              לא תטיב לפתח חטאת רובץ</q> (בראשית ד׳ ז׳) <q>ואם לא תוטיב
              עובדך ליום דינא חטאך נטיר</q>).
          </li>
          <li><strong>ביאת המשיח</strong>, גם את העיקר הזה נמצא
            מפורש בתורה <q>לא יסור שבט מיהודה ומחקק מבין רגליו עד כי
              יבא שילה ולו יקהת עמים</q> (בראשית מ״ט י׳) ות״א <q>לא יעדי
              עבד שולטן מדבית יהודה<a class="footnote_ref"></a> וספרא
              מבני בנוהי<a class="footnote_ref"></a> עד דייתי משיחא
              דדיליה היא מלכותא<a class="footnote_ref"></a> וליה ישתמעון
              עממיא
          </q><a class="footnote_ref"></a>, וכן מצינו בברכות בלעם „הן עם
            לבדד ישכן ובגוים לא יתחשב (במדבר כ״ג ט׳) שת׳ <q>הא עמא
              בלחוליהון עתידא דיחסנון עלמא ובעממיא לא יתדנון גמירא</q><a
            class="footnote_ref"></a> וזה יתקיים בזמן המשיח המקווה
            במהרה, וכן <q>דרך כוכב מיעקב וקם שבט מישראל</q> (שם כ״ד ט״ז)
            תרגם <q>כד יקום מלכא מיעקב ויתרבי משיחא מישראל</q> וכן <q>אם
              יהיה נדחך בקצה השמים וגו׳</q> (דברים ל׳ ד׳) ת׳ <q>אם יהא
              גלותך בסופי שמיא וכו׳</q> וכמה פסוקים כמוהם תרגם הכל על קבוץ
            גליות להשרש בקרב לבבנו האמונה הטהורה הזאת אשר היא רוח אפנו
            ובצלה נחסה ונתלונן.</li>
          <li><strong>האמונה בתחיית המתים</strong> נלמר ממה שאמר
            הכתוב <q>ה׳ בדד ינחנו ואין עמו אל נכר</q> (דברים ל״ב י״ב)
            ות׳ <q>ה׳ בלחודיהון עתיד לאשריותהון בעלמא דהוא עתיד
              לאתחדתא</q> והנה מהמלות האחרונות האלה נראה כי דעת המתרגם
            שהתחיה תהיה בעת יבראו השמים החדשים והארץ החדשה שזכר הנביא
            (ישעיה ס״ה י״ז) ואולי כוונתו על ימות המשיח, כמ״ש הספרי בפ׳
            האזינו <q>אמר הקב״ה כדרך שישבתם יחידים בעוה״ז ולא נהניתם
              מן האומות כלום כך אני עתיד להושיבכם יחידים לעתיד לבוא</q> אבל
            ממה שת׳ <q>יחי ראובן ואל ימת</q> (דברים ל״ג ו׳) <q>יחי
              ראובן לחיי עלמא ומותא תנינא לא ימות</q><a class="footnote_ref"></a>,
            נראה ברור שכוונתו על זמן התחיה שעליה אמר הנביא <q>יחיו
              מתיך נבלתי יקומון</q> (ישעיה כ״ו י״ז) ר״ל שהמתים שיחיו אז לא
            ימותו עוד, ולדעתו לא תהיה אחר התחיה המקווה שום מיתה כלל רק
            חיים נצחיים לעולם ועד<a class="footnote_ref"></a>.</li>
        </ol>
      </li>
      <li><p>
          ביחוד היה אונקלוס מתאמץ לתרגם את הכתובים ע״פ הקבלה האמתית
          המסורה לנו מסיני אשר היתה נשמרת בטהרה מאב לבן ומרב לתלמיד,
          ולכן ת׳ <q>לא תבשל גדי בחלב אמו</q> (שמות כ״ג י״ט, ל״ד כ״ג,
          ודברים י״ב כ״א) לא תיכלון בשר בחלב<a class="footnote_ref"></a>,
          וכן <q>וספרתם לכם ממחרת השבת</q> (ויקרא כ״ג ט״ו) ת׳ <q>מבתר
            יומא טבא</q> גם <q>פרי עץ הדר</q> (שם שם מ׳) ת׳ <q>פרי אילנא
            אתרוגין</q> וכן <q>וכל כלי פתוח</q> ״(במדבר י״ט ט״ו) ת׳ <q>וכל
            מן דחסף פתוח</q> כפי הקבלה (חולין כ״ה א׳) המובאה ברש״י דבכלי חרס
          הכתוב מדבר, וכן תרגם כמה הלכות הכל ע״פ קבלתנו הקדושה לנו אשר
          מִנָּה לא נזוע. והנה ידידי הגאון שי״ר זצ״ל בספרו <q>דברי
            שלום ואמת</q> תמך יסודותיו על מה שת׳ <q>וקצתה את כפה</q> (דברים
          כ״ה י״ב) <q>ותקוץ ית ידה</q> שהיא נגד הקבלה האומרת לנו שהוא
          ממון והכל לפי המבייש והמתבייש (ספרי וב״ק כ״א ע״א) וכן מה שת׳ <q>עין
            תחת עין וגו׳</q> (שמות כ״א כ״ג) <q>עינא חלף עינא וכו׳</q> ולא
          חשש לת׳ כפי הקבלה שהוא ממון, והחליט שרק בהלכות הבלתי מסורות
          לב״ד שמר המת׳ את צעדי הקבלה, ולכן בב׳ הפסוקים <q>כי תבא
            בכרם רעך וגו׳</q>, <q>כי הבא בקמת רעך וגו׳</q> (דברים כ״ג כ״ה
          כ״ו) ת׳ <q>ארי תתגר וכו׳</q> ולא <q>ארי תעול</q> מפני שזהו כפי
          הקבלה שבפועל הכתוב מדבר (ב״מ פ״ז ע״ב) (כאיסי בן יהודה שאמר כי
          תבוא בכרם בביאת כל אדם הכתוב מדבר (ב״מ צ״ב ע״א) וכן כי תבוא
          בקמת רעך דריש איסי בן עקביא בשאר כל אדם הכתוב מדבר (ירושלמי
          מעשרות פ״ה) וע׳ במסכת פסחים קי״ג ע״א הוא איסי בן יהודה ומה שמו
          עקביא בן יהודא ע״ש<a class="footnote_ref"></a>) מפני שהן הלכות
          המסורות לכל אדם. אולם ! אם לפי ההשקפה הראשונה דבר גדול דבר לנו
          הגאון החכם הזה מנוחתו כבוד, כי דלה לנו חרס ונמצאו מרגליות
          טובות יען כי ע״פ דרכו זאת יותרו לנו עוד כמה פליאות בדברי הת״א
          כמו מה שת׳ <q>נקם ינקם</q> (שמות כ״א כ׳) <q>אתדנא יתדן</q> ולא
          <q>אתקטלא יהקטל</q> כמבואר בש״ס (סנהדרין ע״א ע״א) משום שהוא
          דבר המסור לב״ד, וכן מה שת׳ <q>וגם בעליו יומת</q> (שמות כ״א
          כ״ט) <q>ואף מריה יתקטל</q> נגד הקבלה (מכילתא וסנהדרין ט״ו ע״ב)
          משום שהוא מסור לב״ד, וכן מה שת׳ <q>ובן אין לו</q> (דברים כ״ה
          ה׳) <q>ובר לית לה</q> נגד משנה ערוכה (יבמות כ״ב) שלפי הנחתו
          זאת אתי שפיר דכיון דיבום וחליצה הם מהדברים המסורים לב״ד לא חשש
          אונקלוס ולא שינה את המלות מכמו שהן בעברית, וכן בפרשת עגלה
          ערופה <q>אל נחל איתן</q> (דברים כ״א ד׳) תרגם <q>לנחל ביר</q>
          ולא כקבלת רבותינו ז״ל שהוא נחל שוטף (סוטה מ״ז) וכן <q>ופרשו
            השמלה</q> (דברים כ״ב י״ז) ת׳ <q>ויפרסון שושיפא</q> נגד קבלת רז״ל
          (ספרי וכתובות מ״ו ע״א) שהובאה ברש"י שהוא משל על עדים המחוורין
          הדברים כשמלה, וכן <q>יקום על שם אחיו</q> (שם כ״ה ו׳) שת׳ <q>יקום
            על שמא דאחוהי</q> ולא כקבלת רז״ל (יבמות כ״ד ע״א) שפי׳ יקום
          לנחלה, וכן <q>וירקה בפניו</q> (שם שם ט׳) שת׳ <q>ותרוק
            באנפוהי</q> ולא כדרשת רז״ל (יבמות ק״ו) שפי׳ לעיני ב״ד, משום שכל
          דיני עונשין ונזקין ודיני גיטין וחליצה כלם מסורים לב״ד או
          לכהנים והם ידעו הדין המבואר בקבלה. בכל אלה הנה הכלל הזה שגבל
          לו בדברי המת׳ לא ישמור את דרכו בכל המקומות<a
            class="footnote_ref"></a> כי מצאנו רבים יוצאים מן הכלל, כמו
          <q>ביום הראשון תשביתו שאור</q> (שמות י״ב ט״ו) שת׳ <q>ביומא
            קדמאה תבטלון חמירא</q> נגד הקבלה שקאי על ערב פסח (פסחים ה׳ ע״א)
          וכן <q>וזרע אין לה</q> (ויקרא כ״ב י״ג) שת׳ <q>ובר לית לה</q>
          ולא ת׳ <q>זרעא</q> כדרכו, אשר בזה כלל הקבלה שאפי׳ עובר פוסל את
          הבת כהן מלאכול בתרומה (יבמות ס״ט ע״ב וקדושין ע״ה) או בור ומעין
          מקוה מים (ויקרא י״א י״ב) או בי יותן מים על זרע (שם ל״ח) שתרגם
          כפשוטם ורז״ל דרשו מהם כמה דברים אף שהדברים האלה בלתי מסורים
          לב״ד<a class="footnote_ref"></a>, ולעומת זה יש מקומות רבים
          ששינה והוסיף לת׳ כפי הקבלה, ולא סמך על ידיעת הב״ד אף בדברים
          המסורים אליהם, כמו <q>שפך דם האדם באדם דמו ישפך</q> (בראשית ט׳
          ו׳) שת׳ <q>דישוד דמא דאנשא בסהדין על מימר דיניא דמיה יתשד</q>
          הוסיף לבאר שהוא בעדים ודינים, אף שהוא מהדברים המסורים לב״ד וכן
          <q>אם זרחה השמש עליו</q> (שמות כ״ב ב׳) שת׳ <q>אם עינא
            דסהדיא נפלת עלוהי</q> מדוע לא ת׳ כפשוטו? הלא דבר המסור לב״ד הוא?
          וכן <q>אם לא שלח ידו במלאכת רעהו ולקח בעליו</q> (שם שם י׳) שת׳
          <q>אם לא אושיט ידיה במא דמסר ליה חבריה ויקבל מריה מניה
            מומתא</q> וכן <q>ונקי וצדיק אל תהרג</q> (שם כ״ג ז׳) שת׳ <q>ודי
            זכי ודי נפק דכי מן דינא לא תקטול</q> ת׳ הכל כפי הקבלה אף כי
          דברים כאלה מסורים לב״ד, וכן <q>ולא ילין חלב חגי</q> (שם שם
          י״ח) ת׳ <q>ולא יביתון בר מן מדבחא תרבי</q> נכסת חגא“ הוסיף
          המלות <q>בר מן מדבחא</q> כפי הקבלה, אף שהדבר נמסר לכהנים שהיו
          יודעים הדין, וכן <q>לבד ממכריו על האבות</q> (לברים י״ח ח׳) ת׳
          <q>בר ממטרתא דייתי בשבחא דכן אתקינו אבהתא</q> הלא הדבר הזה
          נמסר לכהנים יודעי דת ודין<a class="footnote_ref"></a>? וכן
          בפסוק <q>כפר לעמך ישראל</q> (שם כ״א ח׳) הוסיף מלות <q>כהניא
            יימרון</q> וכפי הקבלה (סוטה מ״ו), וכן <q>לא יומתו אבות על
            בנים</q> (שם כ״ד ט״ז) ת׳ <q>לא ימותון אבהן על פום בנין</q>
          שכוונתו ע״פ עדות בנים כפי הקבלה, והוסיף המלות <q>על פום</q> אף
          כי מסור הדבר לב״ד? ויותר תימה שבמכילתא פ׳ משפטים הביא בשם ר״י
          ג׳ דברים שהם כמין משל <q>אם זרחה, אם יקום, ופרשו השמלה</q>
          והמת׳ ת׳ <q>אם זרחה</q> כפי הקבלה, אם יקום, כפי הקבלה, ופרשו
          השמלה כפשוטו? ועוד יותר יקשה בפסוק <q>ויסרו אותו</q> גבי מוציא
          שם רע (שם כ״ב י״ח) ת׳ <q>וילקון יתיה</q> כפי הקבלה שלמדו גז״ש
          מויסרו אותו דגבי בן סורר ומורה (כתובות מ״ו ע״א) ובבן סורר
          ומורה (שם כ״א י״ח) ת׳ <q>ומלפין יתיה</q>, ודוחק לומר שצ״ל
          ומלקין יתיה בקו״ף:
        </p>
        <p>
          ולכן נראה לענ״ד לומר שאונקלוס שינה לת׳ ע״פ הקבלה רק בהמקומות
          אשר המינים, צדוקים, וביתוסים כחשו בהם ויבחרו להם פירושים
          העולים על רוחם, או בדינים והלכות אשר העם לא היו נזהרים בהם
          מחסרון ידיעת הקבלה, או במקומות אשר התנאים הקודמים לפניו החזיקו
          במחלוקת, הוסיף הוא איזו מלה בתרגומו להכריע כאחד מהם, אם מדעתו
          או מדעת רבותיו, אבל בכל המקומות אשר הן הלכות פסוקות וגם גורל
          אחד משלשה אלה לא עבר עליהם, היינו שהצדוקים הודו בפירוש הקבלה,
          והעם היו נזהרים בהם, גם התנאים לא חלקו בהם, שם אחז צדיק דרכו
          דרך מתרגם משכיל לשמור את המלות ואת הכוונה מבלי להביט על הקבלה,
          ורק נוכח הפשט דרכו כדי להתיר הכתיבה שלא יהיו דברים הנאמרים בעל
          פה אשר אינן רשאין לכתבן<a class="footnote_ref"></a>, ולכן בבשר
          וחלב שהיו המינים מפרשים כפשוטו שרק הבישול אסור ולא האכילה ת׳
          ג׳ פעמים <q>לא תיכלון</q><a class="footnote_ref"></a> וכן <q>ממחרת
            השבת</q> שהיו הביתוסים אומרים <q>עצרת אחר שבת</q> (מנחות ס״ה) ת׳
          <q>מבתר יומא טבא</q> וכן בפרי עץ הדר שאמרו המינים שהוא איזה
          פרי נאה, ת׳ <q>אתרוגין</q> וגם <q>לטוטפות בין עיניך</q> ששם
          פקרו המינים, תרגם <q>לתפילין בין עיניכון</q>. גם <q>לא
            תהיה קדשה מבנות ישראל ולא יהיה קדש מבני ישראל</q> ת׳ <q>לא
            תהי אתתא מבנת ישראל לגבר עבדא ולא יסב גברא מבני ישראל אתתא
            אמתא</q> כר״ע<a class="footnote_ref"></a> (סנהדרין נ״ד) ולא
          כר״י, וכן <q>כי תבא בקמת רעך</q> שרבו בזמנו המפרשים ההלכה הזאת
          כפשוטה על כל מי שיבא בקמת רעהו לכן השכיל לת׳ <q>ארי תתגר</q>
          כפי ההלכה ע״פ הקבלה שבפועל הכתוב מדבר, ולא כאיסי בן יהודא (ב״מ
          צ״ב) וירושלמי מעשרות פ״ה, שבשאר כל אדם הכתוב מדבר. ואם נעיין
          בכל ההלכות ששינה בתרגומו ות׳ כפי הקבלה המסורה לנו בע״פ, נמצא
          או שבאיזה זמן מן הזמנים חלקו כת אחד מן המתעקשים על דרשת רז״ל,
          או שהיתה פלוגתא בין התנאים על אודות ההלכה ההיא, או שלא היו
          ההמון יודעים את הקבלה בדין ההוא, כי באופנים כאלה עמד על משמרתו
          לשמור את חומות התורה שבע״פ. אולם בכל המקומות שלא חלקו המינים
          והצדוקים<a class="footnote_ref"></a> למשל <q>עין החת עי</q> או
          <q>וקצתה את כפה</q> או <q>וגם בעליו יומת</q> שבדברים כאלה גם
          הם מודים שהכוונה עונש ממון מפני שהשכל מחייב כן, היה מוכרח
          להניח הכתובים כפשוטן, ולכן <q>ביום הראשון תשביתו שאור
            מבתיכם</q> (שמות י״ב ט״ז) ת׳ <q>ביומא קדמאה תבטלון חמירא
            מבתיכון</q> הנה על החלק הראשון מהכתוב שהוא ביום הראשון שעליו אין
          שום פלוגתא, שהכוונה על ערב פסח וכמו שהעמיסו חז״ל את ההלכה גם
          בהוראת המלה <q>ראשון דמעיקרא</q> (פסחים ה׳ ע״א) לא שנה מבעברית
          ות׳ <q>ביומא קדמאה</q> אבל על מלת <q>תשביתו</q> שיש פלוגתא (שם
          שם ע״ב) אם הוא בעור או ביטול, שינה להכריע כפי ההלכה דבביטול
          בעלמא סגי (ע״ש בתוד״ה בביטול בעלמא) וכן <q>בבית אחד יאכל</q>
          (שמות י״ב מ״ו) ת׳ <q>בחבורא חדא יתאכל</q> מפני שהיא פלוגתא
          דתנאי (פסחים פ״ו ע״א) <q>מפני שיבה תקום</q> (ויקרא י״ט ל״ב) ת׳
          <q>מן קדם דסבר באורייתא</q> מפני שיש בו ג״כ פלוגהא (קדושין
          ל״ב) <q>בסוכות הושבתי</q> (ויקרא כ״ג מ״ג) ת׳ <q>במטלת
            עננין</q> מפני שיש בו פלוגתא (סוכה י״א ע״ב) <q>ועשתה את
            צפרניה</q> (דברים כ״א י״ב) ת׳ <q>ותרבי ית טופרהא</q> מפני שהיא
          פלוגתא דתנאי (יבמות מ״ח) <q>לא יהיה כלי גבר וגו׳</q> שהבאנו
          לעיל ת׳ <q>לא יהא תקון זין דגבר כו׳</q> משום שהיא פלוגתא דתנאי
          בנזיר (נ״ט ע״א ועי׳ רש״י שם)<a class="footnote_ref"></a> וכן
          בכמה וכמה הלכות שיש בהם פלוגתא דתנאי בש״ס, הכריע המת׳ כאחד
          מהם, אם מדעתו או מדעת רבותיו, כמו שהגדנו למעלה, לא כן בהלכות
          אשר בימיו לא היה שום פלוגתא, שם הניח את ההלכה ליודעי דת ודין
          והוא כמתרגם מהיר במלאכתו שמר לתרגם כפי הפשט ופחד לא פחד פן
          יכשלו העם בהלכה, אחרי כי כל יושבי על מדין כלם פה אחד הסכימו
          בענינים ההם באין חולק ומערער ואין בהם שום חדוש, ולכן בבת כהן <q>וזרע
            אין לה</q> (ויקרא כ״ב י״ג) ת׳ <q>ובר לית לה</q> ולא חשש לכלול
          ההלכה שאפי׳ זרעה וזרע זרעה פוסל אותה מלאכול בתרומה (יבמות ס״ט
          ע״ב) משום ששם היא הלכה פסוקה, וכן <q>ובן אין לו</q> (דברים כ״ה
          ה׳) ת׳ <q>ובר לית ליה</q> לא חשש ג״כ לכלול הלכה <q>עיין
            עליו</q> מפני דלית מאן דפליג בזה, גם <q>וירקה בפניו</q> (שם שם
          ט׳) ת׳ <q>ותרוק באנפוהי</q> לא כלל ההלכה שפי׳ <q>לעיני ב״ד</q>
          (יבמות ק״ו) כי הלכה ערוכה היא ואין מערער אחריה, גם <q>יקום
            על שם אחיו</q> (שם שם ז׳) ת׳ <q>יקום על שמא דאחוהי</q> ולא חשש
          לת׳ כפי ההלכה <q>יקום לנחלה</q> (יבמות כ״ד) מפני שכל אלה
          ההלכות היו ידועים וברורים מבלי שום פלוגתא או חלוקי דעות , ע״כ
          שמר את חוקי מתרגם נאמן לשמור את הפשט לבלי לזוז ממנו וכדי להתיר
          הכתיבה וכמו״ש לעיל<a class="footnote_ref"></a>.
        </p></li>
      <li>גם התאמץ אונקלוס לפרש כמה פסוקים — או מלות — בתורה, בקוצר
        נמרץ ע״פ מדרשים קדושים אשר יסודתם בהררי קדושת הקבלה הנאמנה מפי
        התנאים קדושי עליון וקודמיהם, ויחבר את הפשט והדרש בקרסי זהב לשונו
        הצחה כאומן נפלא מבלי דוחק או זרות<a class="footnote_ref"></a>
        והיה זהיר להוציא הכל בלשון נקיה כמצוה עליו מפי רבותיו הקודמים,
        ואם אמנם בע״ה כלם יבוארו אי״ה בבארנו בפנים הספר, בכל אלה נביא פה
        אחדים לדוגמא, כמו <q>ויבאה יצחק האהלה שרה אמו</q> (בראשית כ״ד
        ס״ז) ת׳ <q>ואעלה יצחק למשכנא וחזא והא תקנין עובדהא כעובדי
          שרה אמיה</q> שכוון לפרש ע״פ הדרשה המובאה בב״ר פ׳ ס׳ וכמ״ש רש״י <q>שכ״ז
          ששרה קיימת היה נר דלוק מע״ש לע״ש וברכה מצויה בעיסה וענן קשור
          על האהל</q><a class="footnote_ref"></a>, <q>ולא שתו איש עדיו
          עליו</q> (שמות ל״ג ד׳) ת׳ <q>ולא שויתו גבר תקון זיניה עלוהי</q>
        הוא משמות רבה פ׳ מ״ה <q>וטמא טמא יקרא</q> (ויקרא י״ג מ״ה) ת׳ <q>ולא
          תסתאבון ולא תסתאבון יקר</q> תקן הלשון בבלי רצותו להוציא דבר מגונה
        מפיו (פסחים ג׳ ע״א) <q>ויתנבאו ולא יספו</q> (במדבר י״א כ״ה) ת׳ <q>ומתנבאין
          ולא פסקן</q> הוא כדרשת ר״ש (סנהדרין י״ז ע״א) <q>את ה׳ האמרת
          היום</q> (דברים כ״ו י״ז) ת׳ <q>ית ה׳ חטבת יומא דין</q> הוא כדרשת
        ר׳ יהושע רבו (חגיגה ג׳ ע״א)<a class="footnote_ref"></a>.
      </li>
      <li>גם את כנפי אהבהו וטוב לבו, פרש על כל הנברא בצלם אלהים אף
        אם יהי בעל דת אחרת<a class="footnote_ref"></a>, ולכן בכמה מקומות
        אשר ידע בנפשו כי ההלכה הזאת נודעת לכל אדם מישראל ואין מערער
        אחריה, שינה אונקלוס מההלכה לבלי לגעת בכבוד בעל דת אחרת, כמו <q>כל
          בן נכר לא יאכל בו</q> (שמוח י״ב י״ג) ת' <q>כל בר ישראל דאשתמד
          (ובנ״א דאסתלק) לא ייכול ביה</q> אף שפשט הכתוב שב על שאר אומות<a
        class="footnote_ref"></a>, <q>או לעקר משפחת גר</q> (ויקרא כ״ה
        מ״ז) ת׳ <q>או לארמאי מזרעית גיורא</q> אף שפשט הכתוב מורה שלשון
        עקר הוא שנמכר לעבודת כוכבים עצמה (וכמ״ש רש״י שם) וכן הרבה.
      </li>
      <li>התחזק לבלתי לבוז אמונת האומות האחרות ויראתם, במקום שהכתוב
        מזכיר דברי האומות ההן, או הדברים שדבר איש ישראל אליהם<a
        class="footnote_ref"></a> ולכן אף שבכ״מ שנמצא בכתוב <q>אלהי
          הנכר</q> או <q>אלהים אחרים</q> ת׳ <q>שלשון טעון</q><a
        class="footnote_ref"></a>, הנה בדבר יעקב עם לבן <q>עם אשר
          תמצא את אלהיך</q> (בראשית ל״א ל״ב) ת׳ <q>עם דתשכח ית דחלתך</q> וכן
        <q>ויעלהו במות בעל</q> (במדבר כ״ב מ״א) ת׳ <q>ואסקה לרמת
          דחלתה</q> וכן <q>אלהים לא ידעום</q> (דברים ל״ב י״ז) ת׳ <q>
          ?דחלן דלא ידעונון</q> וכן במקומות הרבה<a class="footnote_ref"></a>.
      </li>
      <li>שמות האומות והמקומות הימים והנהרות שנשתנו מזמן נתינת
        התורה עד ימי אונקלוס תרגם כאשר נקראו בשמותיהן בימיו, ולכן א) <q>שנער</q>
        (בראשית י׳ י׳) ת׳ <q>בבל</q> כמבואר אח״כ (שם י״א י״ד), <q>על
          כן קרא שמה בבל</q> גם <q>כפתורים</q> (שם י׳ י׳) ת׳ <q>קפוטקאי</q>
        כי בימיו היתה נקראת Cappadocia<a class="footnote_ref"></a> וכן <q>הסיני</q>
        (שם שם ט״ו) ת׳ <q>אנטוסאי</q> כי בימיו נקראו Orthosia <q>זמזמים</q>
        (דברים ב׳ כ״א) ת׳ <q>חשבני</q> כי לדעתו נקראו בלשון עברית <q>זמזמים</q>
        מל׳ <q>זמם</q> והוא תאר על הענקים הנקראים ג״כ <q>רפאים</q>
        (בראשית י״ד ה׳) שת׳ שם <q>גבוריא</q> ועל <q>האמים</q> (שם) שת׳ <q>אמתני</q>
        <q>והזוזים</q> (שם) שת׳ <q>תקיפיא</q>, יען כי יפילו פחד על כל
        הרואים אותם, ומושכים עליהם את המחשבה להתבונן בהם ובגבורתם, ולכן
        ת׳ ג״כ בלשון <q>חשבני</q> בשביל שכך היו מכנין אותו בני דורו. קין
        קיני תרגם שלמאה (במדבר כ״ה כ״א) ורבים כמוהם. ב) שמות המקומות כמו
        <q>עמק שוה הוא עמק המלך</q> (שם י״ד י״ז) ת׳ <q>מישר מפנא הוא
          בית ריסא דמלכא</q> לפי שהיה קרוא בימיו בשם זה מפני היותו פנוי
        מאילנות ואולי הי׳ ומיוחד למלך לצחק שם, וכמו שת״י <q>פנת שער
          הסוסים</q> (ירמיה ל״א מ׳) <q>תרע בית ריסא דמלכא</q> וכן <q>מריבת
          קדש</q> (במדבר כ״ז י״ד) ת׳ <q>מצות רקם</q><a class="footnote_ref"></a>
        וכן <q>בין קדש ובין ברד</q> (בראשית ט״ז י״ד) ת׳ <q>בין רקם
          ובים תגר</q> וכן <q>בשן</q> ת׳ בכל מקום <q>מתנן</q> וכן <q>כל
          חבל ארגב</q> (דברים ג׳ ד׳) ת׳ <q>כל פלך טרכונא</q><a
        class="footnote_ref"></a> (ועי׳ באורנו שם) וכן <q>שניר</q> (שס
        שם ט׳) ת׳ <q>טור תלגא</q> הכל לפי שבימיו היו קרואים הערים כן<a
        class="footnote_ref"></a> ג) שמות ההרים, כמו <q>הרי אררט</q>
        (בראשית ח' כ״ד) ת׳ <q>טורי קרדו</q> שהם Kurdistan או Kurd<a
        class="footnote_ref"></a> <q>הר ההר</q> אשר לפי דעת איזה מפרשים
        הם שני ראשי הרים, ת׳ הוא <q>הר טורא</q> שנראה כי <q>הר</q> היה
        שם עצם פרטי להר ההוא. ד) שמות ימים ונהרות, כמו <q>חדקל</q> (שם
        ב׳ י״ד) ת׳ <q>דגלת</q> אשר יקרא עכשיו Tigris וכן <q>ים כנרת</q>
        (במדבר ל״ז י״א) ת׳ <q>ים גינוסר</q> ונקרא עכשיו Genezaret וכ״מ
        שנמצא בתורה <q>נהר</q> סתם ת׳ <q>פרת</q>. וכל המקומות שמצא בתורה
        ולא ידע שמותיהם בימיו, אחז צדיק דרכו דרך הדרש לפרסם כשמות התארים
        ע״פ המקרים שקרו לעם ישראל בהם, כמו <q>בין פארן ובין הפל ולבן
          וחצרות ודי זהב</q> (דברים א׳ א׳) תרגם <q>בפארן אתפלי על מנא
          ובחצרות ארגיזו על בשרא ועל דעבדו עיגל דדהב</q><a
        class="footnote_ref"></a>.
      </li>
    </ol>
    <p>
      העולה בידינו אחרי החקירות המעטות האלה, כי אונקלוס תרגם את התורה
      ביתרון חכמה והכשר דעת וכל דבריו שקולים במאזני ההגיון ומדודים באמת
      הקבלה, וברוב אהבתו אל אמונת ישראל התאמץ להראות כי שתי התורות שבכתב
      ושבע״פ אחיות תאומות הן, מרועה אחד יצאו, יחד תתלכדנה ולא תפרדנה,
      וביחוד הננו רואים כי במאזני שכלו שקל מנה וספר ויגע למצוא מלות
      ארמיות אשר בהן תתאים הקבלה המסורה לנו עם הפשט, ולכן מישרים נשפוט
      א) אם נאמר כי רוח אחת מרחפת על פני כל חמשת הספרים, ואין שום שנוי
      בדרכי תרגומו מספר אחד לספר אחר<a class="footnote_ref"></a>, ב) כי
      לא כאשר חשבו קצת המבקרים<a class="footnote_ref"></a> כי התרגום הזה
      נעשה רק להדיוטות, כי באמת נעשה בין לחכמים בין להדיוטים, כגדול
      כקטן, כנבון כבלתי נבון, כלם ישמעו לקח ויתענגו יחד באהבת התורה, וה׳
      אלהינו יאר עינינו, ויראנו נפלאות בתורתו.
    </p>
    <p>
      ועתה ה׳ אלהים! חי חי כמוני היום, רחש לבי תודות לך אשר חננתני במעט
      דעה לבאר את דברי המתרגם האלהי, ראשון במעלה ובזמן לכל המתרגמים
      והמבארים, הגר הצדיק אונקלוס הזה, לגלות את פני הלוט הלוט על דבריו,
      והמסכה הנסוכה על כוונותיו. הן זה יותר משלשים שנה בעוד הייתי עובד
      את עבודתי בעיר מולדתי בק״ק הנובר, וגם אחרי כן כאשר נקראתי הֵנָּה
      עיר רבתי עם ושרתי במדינות, הנה פקדתי לבקרים לרגעים בחנתי את דברי
      המתרגם הזה, ואף כי עתותי נתונות נתונות הן לעבודה לתורה ולתעודה,
      חבה יהרה היתה לי להשתעשע ולטייל במשעולי כרם ה׳ צבאות הזה קצרות
      וארוכות, כי מלבד קדימתו בזמן שהוא נכתב בימי התנאים הקדושים, הנה
      רוח ה׳ דבר בו בתורה הכתובה והמסורה, ובדעות רמות מזֻקקוֹת, צרופות
      וטהורות, וביחוד בדור הזה אשר בעו״ה עמודי הדת ירופפו, ואדני התורה
      שבע״פ יתפלצון הנה התרגום הזה מורה לנו את הדרך אשר בה נלך, ומראה
      לנו כי שתי התורות תאמי צביה הנה זו עם זו. ועתה אל יאשימני הקורא אם
      ימצא בספרי איזה רעיון או פירוש אשר קדמני בזה מתבר אחר ולא הזכרתי
      שמו עליו, כי סוף סוף לא כתורה הנדרשת בשבעים פנים הת״א, לו רק מסלה
      אתת העולה בית אל, ובמסלה ההיא יוכלו לבוא כל דורשי ה׳ ותורתו, ובעת
      אשר רשמתי לפני על הגליון איזה פירוש או באור, לא הבדלתי בין מה שעלה
      על רעיוני ובין מה שעלה במצודת אחרים . את הספר הנתמד <strong><q>לחם
          ושמלה</q></strong> לא ראיתי עד לפני שנים אחדות אחרי אשר כל דברי באורי זה
      היו ערוכים ושמורים עמדי, וגם זה אשר השגתי הנהו נלקה בחסר ויתיר.
      ובית נכאתו של הס׳ <strong><q>יא״ר</q></strong> שהוא <strong><q>פתשגן</q></strong>
      היה ג״כ סגור לפני עד אשר נמסר ספרי לדפוס. ואקוה כי המעיין בחבורי
      ימצא כמה דברים שכוונתי אני ב״ה למטרת האמת. ואני תפלה לאל חי, כאשר
      כל בית אבי כהני ה' חסידי עליון נ״ע, כלם גדלו והצליחו וגם עשו פרי
      קדש הלולים לה׳, כן גם בני ובני בני, שלשים ורבעים, יהיו מטעי ה׳
      לצבי ולכבוד לפליטת ישראל ולאמונתו הקדושה, ואור ה׳ ואמתו המה ינחוני
      לחזות בנעמו ולבקר בהיכלו כלו אומר כבוד.
    </p>
    <p>
      פה ק״ק לונדון, ביום מלאת לי שבעים שנה, כ״א טבת, שנת <strong>קומי
        אורי כי בא אורך</strong> לפ״ק
    </p>
    <p>
      הק' <strong>נתן</strong> בן לאאמ״ו הרב הגאון מו״ה <strong>מרדכי
        אדלר הכהן</strong> זצללה״ה
    </p>
    <div class="footnotes">
      <p>
        <a class="footnote_backref"></a> ומ״ש רש״י (מגילה ג׳ ע״א) <q>ויקראו
          וגו׳ בספר עזרא כתיב</q> מפני שדרכו לקרות ס׳ נחמיה ג״כ ע״ש עזרא,
        וכ״כ במס׳ סוכה (י״ב ע״א ד״ה צאו ההר )
      </p>
      <p>
        <a class="footnote_backref"></a> עי׳ היטב בירושלמי (מגילה פרק א׳
        הלכה ט׳). ובספרי פ׳ שופטים פיסקא קס״א למען ילמד ליראה וגו׳ מלמד
        שהמורא מביא לידי מקרא, מקרא מביא לידי תרגום, תרגום מביא לידי
        משנה וכו׳.
      </p>
      <p>
        <a class="footnote_backref"></a> ע׳ במס׳ מגילה (ג׳ ע״א) <q>ותרגום
          של תורה אונקלוס הגר אמרו והא אמר רב איקא כו׳ מפורש זה תרגום,
          שכחום וחזרו ויסדום</q> וע׳ מ״ש רש״י (סוכה מ״ד ע״א) <q>שכחום,
          בגלות בבל שכחו את התורה והמצות במקצת וזו נשכחה לגמרי וחזרו
          נביאים אחרונים ויסדו ע״פ הדבור</q>.
      </p>
      <p>
        <a class="footnote_backref"></a> כמ״ש רז״ל <q>שכחום וחזרו
          ויסדום</q> ועל כרחנו נאמר כי גם עזרא לא הוסיף הפירוש ויסודי האמונה
        אשר היו גמצאים בתרגומו, מדעתו, כי אין נביא רשאי לחדש דבר מדעתו,
        כמו שפריך בש״ס (מגילה שם) על האותיות מנצפ״ך. אלא ודאי שגם הם
        מסיני נתנו, ולכן אמרו רז״ל, <q>ונתנה תורה להם בימי עזרא</q>
        (סנהדרין כ״א ע״ב). וזהו כוונת רש״י <q>ואונקלוס כשהוסיף לא
          מדעתו הוסיף שהרי בסיני ניתן אלא שנשתכח וחזר ויסדו</q> (קדושין מ״ט
        ע״א) ר״ל בסיני ניתן משום שאין נביא רשאי לחדש.
      </p>
      <p>
        <a class="footnote_backref"></a> שהי׳ תלמיד של ר״א ורבו של
        אונקלוס כמבואר (בירושלמי קדושין פ״א הלכה א׳) תרגם עקילס לפני
        ר״ע, ולכן בכמה מקומות הכריע אונקלוס כר״ע רבו, כמו פרוע (ויקרא
        י״ג מ״ה) או ועשתה (דברים כ״א י״ב) או קדש (שם כ״ג י״ד).
      </p>
      <p>
        <a class="footnote_backref"></a> בעל מאור עינים פרק נ״ט הוכיח
        שגם בימי עזרא היתה התורה כתובה בלשון ארמית, ובעל אוהב גר דף ט׳
        הקשה עליו הלא לא ניתנה לכתוב עד כמה דורות אחרי כן, ובפירוש איתא
        בירושלמי (מגילה פ״ג הלכה א׳) חד ספר מושיט תרגומא מן גו ספרי׳
        (פי׳ קורא בתרגום מתוך הספר) א״ל אסור, דברים שנאמרו בפה אסור
        לאמרם בכתב, וכ״כ רש״י בשנת קט״ו ע״א ד״ה טעונין גניזה. אולם דעתי
        נוטה להכריע בינהם, כי קודם החורבן ודאי היה אסור לכתוב התרגום או
        לקרותו מתון הספר, אמנם תרגום אונקלוס אשר תרגם לרוב אחר פשט הכתוב
        (וכמ״ש לקמן) התירו לכתבו על הספר תיכף אחר החורבן, ודמי ליונית
        שהתירו אפי׳ קודם החורבן, כמ״ש בירושלמי (מגילה פ״א הלכה ט׳) תניא
        רשב״ג אומר אף בספרים וכו׳ אלא יונית משום שאין התורה יכולה לתרגם
        כל צרכה אלא יונית (וע׳ בבבלי מגילה ט׳ ובר״ן שבת פרק כל כתבי)
        ולדעתי זהו ג״כ הטעם מה שהשמיט אונקלוס בתרגומו כל הלכות פסוקות
        נגד פשטות הכתובים כמו עין תחת עין שהוא ממון, מפני שהן תורה בע״פ
        ודברים הנאמרים בע״פ אסור לכתבן, ורק דברים חדשים נגד דעת המתנגדים
        כמו״ש לקמן דף 15 שהתירו וכמו שמפורש בש״ס (תמורה י״ד ע״ב) ואי הוי
        איגרתי׳ אי אפשר למשלחי והאמר ר״א כו׳ ומשני מילתא הדתא שאני וע״ש
        כי הארכתי בזה, וע״ע בצד 2.
      </p>
      <p>
        <a class="footnote_backref"></a>כמו <q>ובני ישראל יצאים ניד
          רמה</q> (שמוה י״ד ח׳) שת׳ <q>ובני ישראל נפקין בריש גלי</q> וכן
        הובא בשמות רבה פי׳ י״ח או <q>ורגלך לא בצקה</q> (דנרים ח׳ ד׳) שת׳
        <q>ומסנך לא יחפו</q> וע׳ בערוך ערך חף ה׳.
      </p>
      <p>
        <a class="footnote_backref"></a>כמו <q>אל נא אדני</q> (בראשית
        י״ט י״ח) ת׳ <q>בבעו כען ה׳</q> שהראה לנו בזה, שדעתו כדעת הב״ר פ'
        כ׳ (ומוב׳ ג״כ ברש״י) שה' הוא קודש. וכן <q>והשתחוו לי</q> (שמות
        י״א ה׳) ת׳ <q>ויבעון מני</q>, שתרגם כן מפני אימת המלכות וע׳
        בזבחים (ברש״י ק״ב ע״א), בד״ה ואילו, ובח״א מהרש״א שם. וכן וידבר
        ה׳ אל משה ואל אהרן ת׳ איזה פעמים <q>ומליל ה׳ עם משה ולאהרן</q>
        ולא אל, נרמז למ״ש בספרא י״ג מיעוטין שנאמרו למשה ולא לאהרן.
      </p>
      <p>
        <a class="footnote_backref"></a>עיין שם בתוד״ה שאין, שכתב <q>כדמתרגמינן
          על משך בשרהון</q> ובב״ר פ׳ כ׳.
      </p>
      <p>
        <a class="footnote_backref"></a>כי מלבד אשר מצאנו רבות בכתבי
        הקדש, כוונות שונות לוטות ונכללות במלה אחת, אשר אין פה המקום
        להביאם, ואשר בכח הזה דרשו רז״ל הרבה בהלכה ובאגדה מה שדרשו, הנה
        ראינו כי מדרך המתרגמים להרכיב הוראות שונות במלות המתורגמות.
        וכאשר נביא אי״ה בפנים בפסוק זה.
      </p>
      <p>
        <a class="footnote_backref"></a>ובפנים בארנו באופנים אחרים,
        ואפשר שבת״א היה כתוב <q>ואתא</q> שהוא באמת מל׳ ארמית, ואיזה
        תלמוד טועה שלא הבין כי מלה ארמית היא, חשב לתקן וכתב תחתיה <q>ועמה</q>
        וכמ״ש בספרי <q>נגלה עליהם בד׳ לשונות ואתא מרבבת קדש זה ארמי
          כו׳</q> וע׳ בערוך ערך <q>את</q>.
      </p>
      <p>
        <a class="footnote_backref"></a>ולפעמים תרחף רוח דעת על שתי
        הנוסחאות, כאשר ראינו בש״ס (זבחים נ״ד ע״א) פליגי רב ולוי אי קרינן
        <q>באתסנתיה יתבני מדבחא</q> או <q>באחסנתי יתבני מקדשא</q>
        והנוסחאות השונות האלה נצבות וקיימות עדנה לעינינו גם היום הזה.
        ולפעמים נמצא בהת״א שלפנינו כאחד מהדעות החולקות, כמו <q>דודאים
          אמר רב יברוחי ולוי אמר סיגלי</q> (סנהדרין צ״ט ע״ב) ובת״א שלפנינו
        נמצא כרב, וכן במדרש מצינו כמה פלוגתא ודעת אונקליס בת׳ כדעת האחד
        כמו <q>באלוני ממרא ר׳ יהודה ור׳ נחמיה ר״י אומר במשרי דממרא
          ור״נ אומר פלטין</q> (ב״ר פ׳ מ״ב) ובת״א שלפניני כר״י <q>ואחיזת
          מרעהו ר״י ור״נ ר״י אומר אחיזת מרעהו הי׳ שמו ור״נ אומר סיעת
          מרחמוהי</q> (שם פ׳ ס״ד) ובת״א שלפנינו כר״נ <q>וישלח יעקב
          מלאכים אלו שלוחי בשר ודם, ורבנן אמרין מלאכים ממש</q> (שם פ׳ ע״ה)
        ובת״א שלפנינו <q>אזדגין</q> ופי׳ שלוחי בשר ודם כדעה הראשונה,
        ויען כי היה להם בת״א נוסחאות שונות במקומות כאלה, לכן לא אמרו <q>ומתרגמינן</q>
        ולא חזק האחד את דעתו עם דעת התרגום. (וע׳ במסכת סנהדרין ק״ח ע״ב
        גופר כו׳) ובירושלמי שקלים פ״א ה״ג נחלקו ר׳ יהודה ור׳ נחמיה חד
        מתרגם כל העובר על הפקודים (שמות ל׳ י״ג) כל דעבר בימא, וחד מתרגם
        כל דעבר על פקודיא, ואונקלוס תרגם <q>כל דעבר על מניניא</q>.
      </p>
      <p>
        <a class="footnote_backref"></a>ומלת <q>שבועה</q> נמצאה רק
        בתיב״ע על נביאים, אנל בת״א לא נמצאה זולתי במקום הזה. (ורק בכתב
        יד אחד שנמצא בבית עקד הספרים אשר בפה לונדון הנקרא British Museum
        אשר הוא כתוב חומש ותרגום מצאתי <q>הרימותי ידי אל ה׳</q> (בראשית
        י״ד כ״ב) <q>ארימת ידי בשבועא קדם ה׳</q>).
      </p>
      <p>
        <a class="footnote_backref"></a>ועי׳ בביאורנו בפנים שהבאנו טעם
        לזה.
      </p>
      <p>
        <a class="footnote_backref"></a>כי לפי הנראה בטרם הותרה לנו
        כתיבת התורה שבע״פ היתה אסורה לנו גם כתיבת התרגום כמ״ש בירושלמי
        (מגילה פ״ד הלכה א׳), כי איזה הפרש בין תרגום לשאר תורה שבע״פ
        שאמרו עליהן <q>דברים שבע״פ א״א רשאי לאמרן בכתב</q> אחרי ההנחה
        המאומתה כי גם התרגום נמסר לנו מסיני, וכן משמע בבלי (מגילה פרק ג׳
        משנה ט׳) <q>האומר ומזרעך וכו׳</q> וע״ש בירושלמי שמשמע שהמתורגמן
        לא היה קורא מן הכתב רק תרגם על פה, וע׳ בהגהת מיימוני פ״א מהלכות
        תפלין אות ע׳ ובמרדכי מגילה פ״א שבכתבו <q>ורש״י כתב בריש כל
          כתבי אם אמרו יונתן ואונקלוס לא כתבו</q> אמנם ברש״י שלפנינו ד״ה
        צריך גניזה לא נזכר אונקלוס. ולעיל אות ו׳ גליתי דעתי שתרגום
        אונקלוס התירו לכתוב על הספר קרוב אחר החורבן. (וע׳ מה שהעירוני
        בפנים על פסוק <q>שפך דם האדם באדם</q>) והדבר צריך עיון.
      </p>
      <p>
        <a class="footnote_backref"></a>וגם אנכי ראיתי תרגומים כתבי יד
        נפרדים בבית עקד הספרים אשר בפה <em>לונדן</em> הנקרא British
        museum ובעיר <em>אוקספורד</em> הנקרא Bodleiana ושם נמצאו כתבי יד
        ישנים מאוד, ובתוכם אחד מהם הנכתב זה שש מאות שנה בעד ר׳ גרשון בן
        אלעזר ומנוקד ע״י ישעיה הנקדן, והכ״י הזה הוא בעיני בחזקת בדוק.
        ובתרגום שביארנו הצבתי תרגומו לפני.
      </p>
      <p>
        <a class="footnote_backref"></a>בפנים הבאנו כמה ראיות שדברי
        המשנה היו ידועים לאונקלוס, כמו <q>כפר לעמך ישראל</q> (דברים כ״א
        ח׳) שת׳ <q>כהניא יימרון כפר לעמך ישראל</q> שזהו משנה מפורשת
        (סוטה מ״ו ע״א) וכן כמה הלכות המסורות לנו איש מפי איש, הביאם לנו
        המת' הזה בתרגומו כאשר ימצא הקורא אי״ה בעברו בפנים בספרנו.
      </p>
      <p>
        <a class="footnote_backref"></a>לענ״ד נראה גירסת הירושלמי
        עיקרית, שאונקלוס כתב לפני ר״א ור״י ולא מפיהם כגי׳ הבבלי, דלגי׳
        הבבלי תקשה הלא מצינו כמה דברים שהת״א חולק עליהם, כמו <q>שארה</q>
        (שמוח כ״א ז׳) ת׳ <q>זיונא</q> והוא דלא כר״א שסובר <q>שארה זו
          עונה</q> (כתובות מ״ז ב׳) ויזרק על העם (שמות כ״ד ח) ת׳ על מדבהא דלא
        כר״א ביבמות (מ״ח ב׳) <q>בסכות</q> (ויקרא כ״ג מ״ג) ת׳ <q>במטליות
          ענני</q> והוא נגד דעת ר״א בת״כ שאמר <q>סוכות ממש</q> וכן <q>ועשתה
          את צפרניה</q> (דברים כ״א ב׳) ת' <q>ותרבי ית טופרהא</q> והוא ג״כ
        דלא כר״א (יבמות מ״ח ע״א) שסובר דהוא תקון הצפרנים, ועוד כמה וכמה
        הלכות אשר נביא אי״ה בפנים שכולם הם נגד דעת ר״א ור״י.
      </p>
      <p>
        <a class="footnote_backref"></a>כמו <q>הן האדם היה כאחד ממנו
          לדעת טוב ורע</q> (בראשית ג׳ כ״ב) ת׳ <q>הא אדם הוה יחידי בעלמא
          מניה למדע טב וביש</q> לא ת׳ <q>מננא</q> הכנוי למד״ב, כ״א „מניה“
        הכנוי לנסתר, ופירושו ,האדם יחיד בעולמו ומבחירתו ומדעתו תלוי הדבר
        למאוס ברע ולבחור בטוב, והיא דעת חז״ל בב״ר (פ׳ כ״א) שהבחירה נתנה
        לאדם, וכמו שנביא לקמן בדברנו מדעת אונקליס בעיקרי אמונה, וכן <q>והיו
          ימיו מאה ועשרים שנה</q> (שם ו' ג׳) שת׳ <q>ארכא יהיבנא להון מאה
          ועשרין שנין אם יתובין</q> הוא ג״כ כמ״ש במדרש (סדר עולם והובא ברש״י
        בחומש) ולכן אמרינן בגמרא <q>כדמתרגמינן</q> מפני שרבים מהמדרשים
        שאבו ממנו, וע׳ בסוף ההקדמה מה שנאריך בזה אי״ה
      </p>
      <p>
        <a class="footnote_backref"></a>לדעתי צ״ל בגמרא <q>דיבון
          ועטרות</q> וכוונתם על הכתוב (במדבר ל״ב ל״ד) ששם אין תרגום כלל
        שהפסוק <q>עטרות ודיבן</q> (שם ל״ב ג׳) יש לו תרגום, או אפשר
        שהתרגום שלנו הוא מהירושלמי ולפני חכמי התלמוד לא היה, גם רש״י ז״ל
        לא ראהו.
      </p>
      <p>
        <a class="footnote_backref"></a>כמ״ש הערוך ערך בעץ ורש״י (מגילה
        כ״א ב׳) ותוס׳ במנחות מ״ד ע״א ד״ה כל, ובמרדכי גיטין פ״ט. ולכן
        כמעט בכ״מ שהובא בש״ס בבלי דברי התרגום הזה, אמר <q>כדמתרגמינן</q>
        כמו <q>דמתרגמינן אלהא מהימנותא</q> (שבת י׳ ע״ב) <q>היינו
          דמתרגמינן ססגונא</q> (שם כ״ח ע״א) <q>היינו דמתרגמינן מחוך כו׳</q>
        (שם ס״ד ע״א) ומתרגמינן יום יבבא יהא לכון (ר״ה ל״ג ע״ב) <q>מר
          דרור ומתרגמינן מרי דכי</q> (מגילה י׳ ע״ב) <q>היינו דמתרגמינן
          גבר טורא</q> (גיטין ס״ח ע״ב) ומתרגמינן חלל לוחין (ב״ב י״ב ע״ב)
        ומתרגמינן לחלוטין (סנהדרין ק״ו ע״ב) <q>ומתרגמינן עצת חטאין</q>
        (ע״ז י״ז ע״ב) <q>רבנן סברי מדתרגמינן תירבלא</q> (חולין פ׳ ע״א) <q>מרדכי
          מן התורה מנין מר דרור ומתרגמינן מירא דכיא</q> (חולין קל״ט ע״ב),
        וגי׳ זו עיקרית ולא כגירסת הש״ס במגילה שכן מצינו בת״א שלפנינו) <q>כמאן
          מתרגמינן מפורצנין ועד עצורין כו׳</q> (נזיר ל״ט ע״א), <q>ותרגמינן
          עשרין מעין</q> (בכורות נ׳ ע״א) <q>ומתרגמינן וידכי ית ביתא</q> (נדה
        ל״א ע״ב) וכולם נמצאו בת״א שלפנינו גם בב״ר הביא כמה פעמים <q>ומתרגמינן</q>
        כמו לצלע המשכן דמתרגמינן לסטר משכנא (שם פ׳ ח׳) <q>פתיל תכלת
          כדמתרגמינן הוטא דתכלתא</q> (שם פ׳ מ״ג) <q>סרו מהר כדמתרגמינן
          סטו בפרוע</q> (במדבר רבה פ׳ ט׳).
      </p>
      <p>
        <a class="footnote_backref"></a>כמ״ש רש״י במגילה (כ״א ב׳) וז״ל <q>והתרגום
          הוא לעז הבבליים ובתרגום של תורה צריכין אנו לחזור שיהיו מבינין
          את המצות כו׳</q>.
      </p>
      <p>
        <a class="footnote_backref"></a>עמ״ש בעל אוהב גר ע״ד לשון סורסי.
      </p>
      <p>
        <a class="footnote_backref"></a>כמו <q>ומחלבהן מן שמניהון</q>
        (ב״ר פ׳ ל״ד) <q>הר הקדם טור מדינתא</q> (שם סוף פ׳ ל״ו) <q>בארות
          בארות חמר בירין בירין מסקי חמרא</q> (שם פ׳ מ״ב) <q>ויצחק בא
          מבוא אתא ממותי</q> (שם שם ופ׳ ס׳) מת״א שלפנינו, וכן פעמים אין מספר
        הביאו הת״א בלי הזכרת שמו.
      </p>
      <p>
        <a class="footnote_backref"></a>כמו רב שר שלום שערי תשובה סימן
        ל׳ וז״ל ענין גדול עשה הקב״ה באונקלוס הגר שנעשה התרגום על ידו
        וכו׳, גם הרמב״ם (פי״ב מה׳ איסורי ביאה) כתב <q>אל יהא ענין זה
          קל בעיניך שהרי אונקלוס הגר וכו׳</q>.
      </p>
      <p>
        <a class="footnote_backref"></a>המעיין יראה כי רש״י ז״ל מפרש
        בכ״מ כת״א, ורק אם חולק או הוא מתמיה עליו, כתב <q>ותרגומו</q> או
        <q>ות״א</q>.
      </p>
      <p>
        <a class="footnote_backref"></a>ע׳ נדה ו׳ ב׳ שהיה זה ר״ג דיבנה
        חברו של ר״א ור״י, ע׳ תו׳ שם ד״ה שפחתו של ר״ג.
      </p>
      <p>
        <a class="footnote_backref"></a>עי׳ במס׳ הגיגה דף כ׳ ע״א, ואל
        תתמה איך היה אונקלוס בזמן ר״ג כמו שמוכח מהתוספתות הנ״ל ועמ״ש
        בסימן א׳. כי באמת מצינו ר״א ור״י בזמן ר״ג הזקן כדמוכח במ״ק, (דף
        כ״ז ע״א).
      </p>
      <p>
        <a class="footnote_backref"></a>בר״ש מקואות פ״ט מ״א חסר מלת אחד.
      </p>
      <p>
        <a class="footnote_backref"></a>מפני שירא שמא מי המרחץ הם
        שאובין.
      </p>
      <p>
        <a class="footnote_backref"></a>הגר״א מגיה <q>אונקלוס בר
          אונקלוס בר אחתיה דאדריינוס</q>, וכן נכון מאד כאשר נביא להלאה בשם
        התנחומא.
      </p>
      <p>
        <a class="footnote_backref"></a>ערשב״ם שם שכתב <q>מעשה
          צעצועים פסוק הוא בכרובים דדברי הימים ולשון צעצועים כלומר
          תינוקות כדאמרינן (סוכה ה׳) מאי כרוב כרביא ילד כלומר כתינוקות
          הנפטרין מרבותיהם והיינו דמצדדי אצדודי דאמרן לעיל</q> עכ״ל.
      </p>
      <p>
        <a class="footnote_backref"></a>גונדא, ערש״י שפי׳ גדודא.
      </p>
      <p>
        <a class="footnote_backref"></a>ואמר להם כל שר יש לו חשוב פחות
        ממנו שמאיר לפניו והקב״ה האיר לישראל שנאמר וה׳ הולך לפניהם יומם
        וכו׳.
      </p>
      <p>
        <a class="footnote_backref"></a>ר״ל פירות שבעית שהוציא עקילס
        בעיר פנדוס (או פינטוס) אין להם דין פירות א״י רק דין פירות חוץ
        לארץ.
      </p>
      <p>
        <a class="footnote_backref"></a>ע׳ ערוך ערך אסטומכא שהביא
        ירושלמי זה וגרס אסטומכיא ר״ל בגד שניתן על הכרס.
      </p>
      <p>
        <a class="footnote_backref"></a>צ״ל למפדס בדלת בל׳ יונית
        Lampados
      </p>
      <p>
        <a class="footnote_backref"></a>הידור בלשון יון Hydor מים.
      </p>
      <p>
        <a class="footnote_backref"></a>עמ״ש לעיל בסימן ב׳ בהערה ב׳
        שהעיקר כגי׳ הירושלמי שת׳ לפני ר״א ור״י ולא מפיהם כגי׳ הבבלי.
      </p>
      <p>
        <a class="footnote_backref"></a>אמת הוא שאתם אומרים שהעולם הזה
        עומד על הרוח א״ל הן א״ל מנין אתה יודע א״ל הבא לי גמלים קטנים
        הביאו לו ונתן עליהם משאות כבדות והבריכן עד שנחנקו מקוצר רוח א״ל
        הקם אותם א״ל אחר שחנקתם (ר״ל היאך אקימם עתה?) א״ל כלום חסרתי מהם
        אלא הרוח שיצא מהם.
      </p>
      <p>
        <a class="footnote_backref"></a>דרשו נחרפת הח׳ במקום ה׳, וכן
        דרשו להיפך בבבלי (ברכות ל״ה א׳) הלולים כמו חלולים ע״ש.
      </p>
      <p>
        <a class="footnote_backref"></a>ר״ל לא יותר מלחם ושמלה בתמיה.
      </p>
      <p>
        <a class="footnote_backref"></a>הוא מין עוף אשר זנבה יש לו כמה
        גוונין, ע׳ ערוך ערך טוות.
      </p>
      <p>
        <a class="footnote_backref"></a>כי לחם כולל כל המאכלים כמו <q>עבד
          לחם רב</q> (דניאל ה׳ א׳).
      </p>
      <p>
        <a class="footnote_backref"></a>היינו לראב״י ור״ש במס׳ קדושין
        (דף פ״ח ע״א) דגר שנשא גיורת בתו כשרה לכהונה: ואפי׳ לר׳ יהודה שם
        מודה בבת בתו מישראל דכשר כמ״ש רש״י (שם) ד״ה לעולם, ולא כבעל ידי
        משה ע״ש.
      </p>
      <p>
        <a class="footnote_backref"></a>בלשון יון athanasia שאין בו מות.
      </p>
      <p>
        <a class="footnote_backref"></a>ר״ל כף או תרווד שנותן חיים מצד
        זה ומכיר ר״ל סכין בצד אחר.
      </p>
      <p>
        <a class="footnote_backref"></a>המדרש מבאר את המלה פילפורנא שהיא
        מלשון יוני שכוונתו שמבלה או מכלה כלי הניאוף , וע׳ ערוך ערך גר.
      </p>
      <p>
        <a class="footnote_backref"></a>ע' ערוך ערך אפלקתא וערך פלקט
        שהוא מעשה רקמה.
      </p>
      <p>
        <a class="footnote_backref"></a>ע׳ ערוך ערך אוריין שפי׳ בגדים
        מצמר נקי.
      </p>
      <p>
        <a class="footnote_backref"></a>ואצלנו נמצא רק מקצת תרגומו בלשון
        יון על תנ״ך ולא על כולו שהוציא Monfoucon מספר הנקרא Hexapla ר״ל
        כפול ששה דהיינו ששה תרגומים שקבץ Origenes.
      </p>
      <p>
        <a class="footnote_backref"></a>וע״ז אמרו בירושלמי מגילה פ״א
        הלכה ט׳ שהבאנו לעיל <q>עקילס דגר תרגם את התורה לפני ר״א ור״י
          וקלסו אותו ואמרו יפיפית מבני אדם</q> ר״ל שתרגם מלה במלה, וכ״מ קצת
        בבבלי (מגילה ט׳ ע״ב).
      </p>
      <p>
        <a class="footnote_backref"></a>כפי הנראה שאב הדעה הזאת ממעיני
        הירושלמי (שם שם) <q>בורגני אחד בודה להם ארמית מתון יונית</q>
        ע״ש, והיה נראה לי לפרש שבורגני ההוא ת׳ ארמית מלשון יונית, אבל
        באמת המעיין שם יראה שמשם אין ראיה כלל, כי שם נאמר <q>תני
          רשב״ג אף בספרים לא התירו שיכתבו אלא יונית בדקו ומצאו שאין
          התורה יכולה להתרגם כל צרכה אלא יונית</q>, ר״ל כיון דדברים שנאמרו
        בעל פה אי אתה רשאי לאומרם בכתב, א״כ דוקא יונית התירו שאפשר לתרגם
        ככתכו משא״כ ארמית, ולכן אמר בורגני אחד בודה מלבו ארמית מיונית,
        ר״ל שתרגם כל מלה ומלה ככתכו להתיר הכתיבה, אבל התרגום מעזרא או מה
        שהיה אחרי כן מתרגומי המתורגמנים קודם החורבן וכמ״ש לעיל, אסור היה
        לכתוב משום שיש בו מדרש והלכות והוי תורה שבעל פה.
      </p>
      <p>
        <a class="footnote_backref"></a>והנה החכם לוצאטו בספרו אוהב גר
        נתיב ל״ב כתב וז״ל „כל טהור יאכל בשר (ויקרא ו׳ ו׳) כל די דכי
        לקודשא יכול בשרא קודשא, כמה ששנינו בגדי אוכלי תרומה מדרס לקדש,
        וכן (ביצה דף י״ז) מטבילין מגב לגב, ואע״פ שאין למעלות האלה רק
        מדברי סופרים לא רצה המתרגם לתת מכשול לפני העם להקל במה שהחמירו
        חכמים, ומכאן עדות ברורה שאונקלוס אמר תרגומו בעוד הבית קיים
        (ושאינו הנזכר בפרק הנזקין) כי לא היה מוסיף על לשון הכתוב ללמד את
        העם הלכתא למשיחא אם לא היה הבית קיים והקרבנןות נוהגים“ ואני תמה
        מאד על כל דבריו, א׳ מי הגיד לו שכוונת הת״א במלות דכי לקודשא
        בטומאה דרבנן; דילמא בטומאה דאורייתא קמיירי שטהור מטומאת שרץ?, ב׳
        מאי שייך הכא מטבילין מגב לגב שמיירי מטבילת כלים?, ג׳ לו יהי
        שכוונתו במלת „לקודשא“ שאוכלי תרומה מדרס לקדש, הלא כמה איסורי
        דרבנן מזכיר בתרגומו. ועל כמו זה לא שייך למיפרך הלכתא למשיחא,
        וכמ״ש חז״ל (יומא ה׳ ע״ב) <q>לפרושי ולסבורי הקרא</q>, ועמ״ש התוס׳
        סנהדרין ט״ו ד״ה שוה, פ״ג ד״ה ולא, חגיגה ו׳ ד״ה מאי?, ד׳ הן אם גם
        נחליט שאמר תרגומו אחר חרבן הבית, הלא הש״ס פריך בנדה ו׳ ע״ב קדש
        בימי רבי מי הואי? ומשני כדעולא דאמר עולא חבריא מדכן בגלילא וכן
        הוא במסכת חגיגה (דף כ״ה) ובאמת אף כי הוכחנו שאונקלוס חבר תרגומו
        אחר החורבן ולמד מר״א ומר״י ומר״ע ושאר תנאים, עכ״פ סמוך לחורבן
        נתפרסם תרגומו. וראיתי לאחד מן המתחדשים יודעשע צייט שריפֿט פֿיר
        וויססענשעפֿט אונד לעבען XI‏ 2 שהוכיח שהתרגום אונקלוס הוא צעיר
        לימים ונתחבר מחכמי בבל בשמו במאה הרביעית למנין המצרים שהוא בערך
        בשנת ד׳ אלפים ושתי מאות לב״ע, ולפניהם היו תרגומים ומדרשים חדשים,
        ובפרט היה לפניהם התרגום ירושלמי , ואותו קצרו וחתכו ואספו אל
        תרגומם תיבות טפלות והניחו העקריות אבל באמת את כל החזיון הזה ישא
        רוח יקח הבל, כי כל ראיותיו אשר קבץ אחת לאחת ועליהן יסד את אדני
        הוכחתו, הנה כולן קש נדף הן, והאמת עד לעצמו שהתרגום ירושלמי
        והתרגום יונתן מאריכים לפעמים ומביאים דברים רבים הנראים בעליל כי
        חדשים המה, אבל בת״א הרחוק מהם כרחוק מזרח ממערב לא מצאנו אף דבר
        אחד אשר יאמר עליו כי מולדת חוץ לזמנו הוא, וכל איש אשר בינת אדם
        ישרה נוססה בו, ואשר יעמיק לעיין בעינים פקוחות בדברי הת״א, ירא
        ויוכח כי אונקלוס תרגם ע״פ חקי התורה שבכתב והתורה שבע״פ, ורק
        מדרשי חז״ל אחדים אשר יסודתם בהררי קדשי ההלכה ערבב בהם, ולא יותר.
        והנה ראיתו הראשונה משמות ל״ג ג׳ כי תר' כי לא אעלה כקרבך ארי לא
        אסליק שכינתי מבינך וזה כמו מקרבך, אבל זה אין לה ממש, כי רק לכבוד
        האומה תרגם כאילו נכתב מקרבך במ״ם ולא בבי״ת (וחילופי הב׳ והמ׳
        רבים מאד בכתני הקדש) ועמ״ש בפנים. גם מ״ש מן עזר כנגדו גם זה הוא
        עזר כנגדו, כי תרגם מלה במלה, עזר עם סמך, נגדו בקבליה, וכמו שתר׳
        וזה שער השמים (בראשית כ״ח י״ז) „תרע קבל שמיא“, ומי פתי ישמע
        בקולו לאמור כי היה לפני הת״א הנוסח כל תחת אל (בראשית ל׳ מ׳) הלא
        הפירוש בת״א שנתן פני הצאן אל כל עקוד בהציבו בראשם עקודים כו׳
        ובפנים בארתי הכל, וראיתו השניה שאונקלוס הביא מלות אשר מקורן
        בלה״ק והן חדשות בתרגומו, גם היא הבל, כי אם היו לפניו התרגומים עם
        מלות ישנות ארמיות למה יבחר לו תחתיהן עבריות? ובאמת שתי הלשונות:
        העברית והארמית תואמות הן ושתיהן שאלו מלות זו מזו , כמ״ש הכוזרי
        במאמר שני פי״ח, והרואה יראה כי בכמה מקומות שהארמי ג״כ משמש
        לפעמים במלה העברית הכתובה בתורה, הניח אונקלוס אותה ותרגם במלה
        ארמית תחתיה: ומה שהביא שמלת „ונשרפינון“ (בראשית י״א ג׳) הנה מלבד
        שבנוסחאות המדויקות מצאנו „ונוקדינון“ הלא גס מלת ״ונשרפינון'
        איננה עברית כמ״ש רב סעדיה גאון &mdash; ומ״ש בראיה השלישית שהת״א
        הביא מדרשים חדשים גס בזה נראה כי חפץ רק בהתגלות לבו: כי באמת
        המדרשים החדשים שאבו אח דבריהם מן התרגום הזה, כמו שמצינו כמה
        פעמים גם בש״ס <q>כדמתרגמינן</q> ורק מדרשים ישנים שהיו בפי התנאים
        רבותיו והקודמים לפניהם, אשר נודעו לו מפי ר״א ור״י ור״ע, ואשר מצא
        אותם מתאימים עם הקבלה המסורה ועם הפשט הישר, כלל אותם בתרגומו,
        וכמה פעמים הרכיב כוונות שונות במתק לשונו הקצר, וכבר הוכחנו בפנים
        שהיה לפניו המשנה דסנהדרין בדמי אחיך והמשנה דסוטה בפסוק <q>כפר
          לעמך ישראל</q> וכמה הלכות קבועות, סוף דבר! כל בנינו הוא להמעמיק
        החפץ בתבונה האמתית ודורש תורת ה׳ לאמתה, אך מחזה שוא ותפל ולא
        יאות לאיש משכיל להשים לב לדברים כאלה.
      </p>
      <p>
        <a class="footnote_backref"></a>זהו מ״ש הש״ס (ע״א י״א ע״א) <q>שלח
          גונדא דרומאי ומשכינהו בקראי</q>.
      </p>
      <p>
        <a class="footnote_backref"></a>באמרנו שגם אונקלוס יגע ליסד
        בתרגומו שלש עשרה העקרים שהביא אח״כ הרמב״ם ז״ל בהקדמתו לפי׳ המשנה
        בפרק חלק, איו רצוננו לומר שהאמונה בהם לבד היא הכרחית, וזולתם אי
        אפשר לצייר מציאות התורה, כי אונקלוס היה רק מתרגם, לא חוקר ולא
        פילוסוף, ואפשר שסבר שגם שאר אמונות ודעות אמתיות זולתן הן עקרי
        אמונה נחוצות לכל בעל דת ישראלית, או להפך שהמספר מהעקרים הוא מעט
        מי״ג, ואולי הם רק ששה או שלשה כמו שסובר החוקר האלקי בעל העקרים
        ז״ל במאמר הראשון פ״ד, רק כוונתנו להגיד כי נראה בעליל שאונקלוס
        ככל התאמצותו לקצר באמרים בתרגומו הרחיב הבאור באמונות ודעות אשר
        גופי תורה תלויים בהם, ובכל הכתובים שראה בחכמתו וביראתו כי
        מפשוטיהם יוכל השומע להכשל כפח איזה ספק הוסיף בתרגומו מלים אחדים
        המבררים את הענין ומשרשים כל ספק מלבות הקוראים, נמו שנבאר בזה.
      </p>
      <p>
        <a class="footnote_backref"></a>עמ״ש רבינו סעדיה גאון בספרו
        האמונות והדעות במאמר א׳ ד״ה <q>והדעה הששית</q>.
      </p>
      <p>
        <a class="footnote_backref"></a>ר״ל ה׳ שהוא האלהים, כמ״ש <q>אתה
          הראת לדעת כי ה׳ הוא האלהים</q> (דברים ד׳ ל״ה) שת׳ <q>את הזיתא
          למדע ארי ה׳ הוא אלהא לית עוד בר מניה</q>.
      </p>
      <p>
        <a class="footnote_backref"></a>גם השם <q>אהיה אשר אהיה</q>
        (שמות ג׳ י״ד) ת׳ כבעברי, ולהרמב״ן היתה הנוסתא בת״א <q>אהא עם
          מאן דאהא</q> אבל <q>אהיה שלחני</q> גם בנוסחתו איננה משונה מהעברית,
        וע׳ בפירושו שם, וכן <q>באל שדי</q> (שמות ו׳ ג׳) הניח כבעברית,
        וטעמו ונימוקו עמו, כי במקומות כאלה ימעט כל תרגום את קדושת הענין,
        וכוונת אל שדי, שה׳ המנצח ומשדד מערכות השמים, ברעב יפדה אותנו
        ממות ובמלחמה מידי חרב, ועמ״ש בפנים (בראשית א׳ א׳) בבאורנו הטעם,
        למה לא תרגם השמות הקדושים.
      </p>
      <p>
        <a class="footnote_backref"></a>ע״ש שהתפלא ג״כ מה ששינה אונקלוס
        לת' הפעל <q>ראה</q> כשהוא מיוחס לה׳ לפעמים <q>חזא</q> ולפעמים <q>גלי
          קדם</q> ובאמת נכונים בזה דברי בעל אוהב גר בשם ס׳ יאר הנקרא פתשגן,
        ככל דבר הנראה לעינים ית׳ <q>חזא</q> ואשר יכלול בקרבו ראיית
        פנימיות וסתרי הענין ית' <q>גלי קדם</q> ובזה יפורשו כמה פסוקים
        אשר בהם נראה כי המת׳ שכל את ידיו לפרש את הכתובים ע״פ דרשות רז״ל,
        וכן הוא בפעל <q>ידע</q> שלפעמים ית' אותו ג״כ בפעל <q>ידע</q> כמו
        <q>אתה ידעת את העם כי ברע הוא</q> (שמות ל״ב כ״ב) שת׳ <q>את
          ידעת ית עמא ארי בביש הוא</q> ובפסוק <q>כי ידעתי את מכאביו</q> (שם
        ג׳ ז׳) ת׳ <q>ארי גלי קדמי ית כיביהון</q> משם ששם נגלתה הידיעה
        לעין כל, ובזה היא נסתרה ונחבאה.
      </p>
      <p>
        <a class="footnote_backref"></a>בר העירונו לעיל דכל ראיה פנימית
        שאיננה גלויה לכל כמו פה אצל <q>יגיע כפי</q>, ת׳ <q>גלי</q> ולא <q>חזא</q>
        וכן בשרש <q>ידע</q> אם הוא סמוך אל הבורא ית״ש ית׳ <q>גלי קדם</q>
        כמו <q>ואני ידעתי</q> (שמות ג' י"ט) ת׳ <q>וקדמי גלי</q> (וראה
        ידידי הקורא והתבונן מהפסוק הזה, איך בדברים הבתלי נוגעים אל
        ההגשמה היה אונקלוס נזהר לבלי לחסר אף אות אחת מהכתוב בעברית, הן
        ידוע לכל כי המלה <q>ית</q> הורה על היחס הפעול כמלת <q>את</q>
        בעברית, ואם בעברית יש מקום פה למלת <q>את</q> בעבור היות השם <q>יגיע</q>
        הפעיל, מה מקום למלת <q>ית</q> בארמית, אחרי העתיקו <q>גלי
          קדמי</q> והשם <q>לאות</q> הוא הנושא? וכן בפסוק השני <q>ושמיע
          קדם ה׳ ית קלא דרביא</q> ג״כ אין מקום למלת <q>ית</q> מטעם הזה, אין
        זאת כי המת׳ האלקי הזה היה זהיר עד מאד לבלי לשנות דבר מהכתוב
        בעברית במקומות אשר לא חשש לאיזה מכשול, והבן).
      </p>
      <p>
        <a class="footnote_backref"></a>כבר האריך בזה הרב בעל עקדה פ׳
        ויגש, וז״ל <q>כשייחס הכתוב אליו ית׳ דבר מהדברים כמו שבא
          ונראה או נצב ועלה וכדומה ירצה בהם יקרא דה׳ מעתד עלוהי, ויתגלי
          לכון יקרא דה׳</q> עכ״ל.
      </p>
      <p>
        <a class="footnote_backref"></a>ומה שמצינו מפני שמוסיף דבר בפסוק
        <q>והיה בעבר כבודי</q> (שמות ל״ג כ״ב) כבר פי׳ הרב בעל עקדה ששב
        על <q>הראני נא את כבודך</q> שבפסוק הקודם.
      </p>
      <p>
        <a class="footnote_backref"></a>מפני שכבר ביאר הכתוב בעצמו במקום
        אחר <q>וישכן כבוד ה׳ על הר סיני. ומראה כבוד ה׳ באש אכלת</q>
        (שמות כ״ד ט״ז. י״ז).
      </p>
      <p>
        <a class="footnote_backref"></a>זה סמוך לאלפים שנה אשר כתות הרבה
        מהיהודים ומנוצרים כמו Philo או Gnostica אמרו דברי הבל ורעות רוח
        על <q>מימרא</q> או Logos ועשו אותו לאמצעי בין הבורא לנבראים. אבל
        הרואה יראה כי אונקלוס הרחיק בתכלית ההרחקה כל דעה נפסדה מרבוי
        אלקות. רק לבלי ליחש אל הבורא ית׳ שום פעולה גופנית אשר התורה
        הקדושה השתמשה בה לשבר את האוזן, והוסיף מלת <q>קדם, מימרא</q> או
        <q>שכינתא</q> והדברים פשוטים מבלי אשר נצטרך להתלות בפילוסופיא או
        בדברים סתומים וחתומים כמ״ש בעל העקדה, ובאמת גם כשבא בעברית השם <q>פה</q>
        או <q>קול</q> מיוחס אל האדם, ית׳ אונקלוס ג״כ <q>מימרא</q> כמו <q>על
          פי פרעה</q> (בראשית מ״ה כ״א) ת׳ <q>על מימרא דפרעה</q> וכן <q>איננו
          שומע בקולנו</q> (דברים כ״א כ׳) ת׳ <q>ליתוהי מקבל למימרנא</q>
      </p>
      <p>
        <a class="footnote_backref"></a>הנה הרמב״ם במו״נ ח״ב פ׳ ל״ג הקשה
        על התרגום מדוע ית׳ כל פעל דבר בפעל ממלל ובמעמד הר סיני שנה לתרגם
        ואל ידבר עמנו אלהים ולא יתמלל עמנא קדם ה' עמ״ש שם, וכבר הקשו על
        דבריו הרמב״ן ובעל עקדה פ׳ ויגש, אבל הנכון בעיני מ״ש הרב הגדול
        מוהנ״ז פרינקעל נ״י כי שנה כן לחלק בין היוצר ליצוריו, בין אלהים
        למשה וכמ״ש בכלל הזה, וכן <q>כי ידבר אלהים את האדם וחי</q> (דברים
        ה׳ כ״ח) ת׳ <q>ארי מתמלל מן קדם ה' עם אנשא ומתקיים</q>. ואל תתמה
        למה תרגם ייסר (דברים ח׳ ה׳) מליף נגד משפטו לתת כבוד להיוצר, כי
        הפעל מליף איננו פחיתת כבוד ה׳ ועמ״ש בפנים.
      </p>
      <p>
        <a class="footnote_backref"></a>עמ״ש המורה בפ׳ י״ז לשני ובעל
        העקרים פי״ט מאמר ב׳.
      </p>
      <p>
        <a class="footnote_backref"></a>ע׳ במורה פ״ח לשלישי, שכ׳ <q>והמקום
          אשר יחדו אברהם היה ידוע למשה כו׳</q>.
      </p>
      <p>
        <a class="footnote_backref"></a>וראה והתבונן כי ברח המתרגם גם
        מדרשת רז״ל שפירשו <q>ממנו</q> לסי׳ כנוי רבים מד״ב ודרשו כמלאכי
        השרת, שלא תרגם <q>מננא</q> ופי׳ <q>ממנו</q> כנוי ליחיד נסתר,
        ור״ל כי האדם היה יחידי בעולם מעצמו ופי׳ מידיעתו, והפי׳ הזה הובא
        גם בב״ר פ׳ כ״א <q>דרש ר׳ פפוס כיחידו של עולם, א״ל ר״ע דייך
          פפוס אלא כאחד ממלאכי השרת, וחכ״א לא כדברי זה ולא כדברי זה אלא
          מלמד שנתן הקב״ה שני דרכים</q> וכ״ה במדרש חזית ע״פ לסוסתי ברכבי
        פרעה, והן הן דברי הרמב״ם בפ״ה מהל׳ תשובה <q>הלא היא מ״ש
          בתורה הן האדם וכו׳</q> והביא התרגום הזה ופירושו בפ״ח משמונה פרקיו.
      </p>
      <p>
        <a class="footnote_backref"></a>ע׳ בספר חובות הלבבות שער הבטחון
        פ״ג ופ״ד, וכל המעיין בתרגום זה יראה בעליל שאונקלוס חושב להשקיע
        התלונה שהתלונן הנביא (ירמיה י״ב א׳) <q>מדוע דרך רשעים צלחה
          וגו׳</q> או כמ״ש רז״ל <q>רשע וטוב לו צדיק ורע לו</q> שבאמת הקב״ה
        גומל טוב עם הרשעים בעוה״ז ומשלם להם בעוה״ז שכר המצות ומעשים
        טובים שעשו למען לא יירשו העוה״ב, ולכן ת׳ <q>ומשלם לסנאוהי</q>
        ר״ל לרשעים <q>טבון דאנון עבדין</q> ר״ל כמעשים הטובים שעשו <q>לאבדיהון</q>
        ר״ל לאבד מהם שכר העוה״ב, וזהו פי׳ <q>על פניו</q> וכמ״ש הרמב״ן.
        ויש במלות על פניו סוד ברשע וטוב לו ולצדיק או לרשע שעושה תשובה
        הקב״ה מעניש בעוה״ז כדי שיקבל שכרו משלם בעולם שכולו ארוך, ולכן ת׳
        <q>וחי בהם</q>, <q>ויחי בהון בחיי עלמא</q> ות׳ <q>אם תיטיב
          שאת</q>, <q>אם תתיב ישתבק לך</q> ר״ל אם תשוב יעזוב לך עד יום מותך
        ואז יהי לך יתר שאת על אחיך בעולם הבא, וע׳ בבאורנו בפנים.
      </p>
      <p>
        <a class="footnote_backref"></a>המלות <q>לא יעדי עביד שולטן
          מדבית יהודה</q> הן חלק מתפלת כה״ג ביוה״כ כמ״ש בש״ס (יומא נ״ג ע״ב)
        וממה שהתפללו הכהנים הגדולים התפלה הזאת בלשון ארמית ולא בלה״ק כמו
        שהוא בתורה אפשר מפני שאמרו התפלה הזאת בע״פ ודברים שבכתב אי אתה
        רשאי לאמרן בע״פ, וגם זאת ראיה ג״כ למ״ש לעיל שהת״א היה שגור בפי
        הקודמים לפניו רק שנשתכח וחזר ונתיסד ע״פ אונקלוס.
      </p>
      <p>
        <a class="footnote_backref"></a>דקדק ותרגם <q>עביד שולטן
          וספרא מבני בנוהי</q> כי כמה מאות שנים שלא היה לנו מלך או מחוקק,
        לכן ת׳ <q>שולטן וספרא</q> אשר גם בימי גליותינו יש לנו ב״ה שלטון
        גבאים ורודים וסופרים כמ״ש רז״ל בב״ר פ׳ נ״ח <q>נמנו ואמרו הלל
          משל דוד ומזרע הלל עמדו הנשיאים</q>, וע׳ במס׳ סנהדרין (ה׳ ע״א) <q>אלו
          ראשי גליות שרודין וכו׳</q>.
      </p>
      <p>
        <a class="footnote_backref"></a>הוא כדרשת רז״ל בסנהדרין (צ״ח
        ע״ב) <q>דבי ר׳ שילא אמרו שילה שמו שנאמר עד כי יבא שילה</q> וכמ״ש
        רש״י בחומש שהמלוכה שלו, או הוא כמדרש אגדה בב״ר פ׳ צ״ח שהוא מן
        יובל שי לו.
      </p>
      <p>
        <a class="footnote_backref"></a>ע׳ ברמב״ן שכתב בעלי דקדוק אמרו
        ביקהת ששרשו יקה לשון משמעות וקבול המצוה, וכל הפסוק תרגומו על
        משיח ובנין ירושלים וע׳ ביאורנו נפסוק זה.
      </p>
      <p>
        <a class="footnote_backref"></a>כמ״ש רש״י שם ומביא דברי הנביא <q>כי
          אעשה כלה בכל הגוים וגו׳ ואותך לא אעשה כלה</q> (ירמיה מ״ז כ״ח). וע׳
        בס׳ האמונות והדעות מאמר שמיני.
      </p>
      <p>
        <a class="footnote_backref"></a>המלות <q>מותא תנינא</q> מובאות
        בת״א רק פעם אתת, אבל בדברי הנביאים נזכרות בת״י כמה פעמים, כמו <q>אם
          יכפר העון הזה לכם עד תמתון</q> (ישעיה כ״ב י״ד) ת׳ <q>אם ישתבק
          חובא הדין לכון עד די תמותון מותא תנינא</q> וכן <q>ושלמתי על
          חיקם</q> (שם ס״ה ו׳) תרגס <q>ואמסור למותא תנינא ית גויתהון</q> וכן
        <q>וישנו שנת עולם</q> (ירמיה נ״א נ״ז) תרגם <q>וימותון מותא
          תנינא</q> ועיין עוד בפנים בביאורנו על פסוק יחי ראובן.
      </p>
      <p>
        <a class="footnote_backref"></a>בדבר התחיה נחלקו גדולי פילוסופי
        ישראל, הגאון בעל האמונות והדעות במאמר השביעי הביא שלשה דרכים על
        דבר הצדיקים אשר יזכו להקיץ מעפרם, יש מי שאומר שאם יחיו לא ימותו
        כלל ונתלו במאמר הנביא <q>בלע המות לנצח</q> ויש מי שאומר ימותו
        ויחיו, ויש מי שאומר יחיו שנים רבות וימותו ולא יחיו עד העולם הבא,
        ולדעה הזאת הוא מכריע ע״ש, והרמב״ן סובר שהמתים שיחיו לא ישובו עוד
        לעפרם כי גופס יזדכך ויתקיימו לנצח בגוף ובנפש, אבל הרמב״ם סובר
        שאין נצחיות לגוף האדם לעולם והמתים אחר שיהיו ויקומו זמן מה ימותו
        ונשמותיהן יזכו לחיי העוה״ב אשר אין בו לא אכילה ולא שתיה רק
        צדיקים יושבים ונהנים מזיו השכינה, והנה מהת״א אין להכריע, דלכאורה
        נראה שסובר דלא כהרמב״ם שהמתים שיחיו ישובו עוד לעפרן, דאל״כ מאי
        קאמר ומותא תנינא לא ימות, הלא צדיקים גמורים יחיו בתחיית המתים
        ואח״כ ימותו מותא תנינא, ואפשר שכוונתו יחי ראובן לחיי עוה״ב ר״ל
        במיתה הראשינה תחיה הנפש לחיי עוה״ב ובזמן התחיה לא ימות מיתה שניה
        רק הגוף יזדכך כמו הנפש ויחיה לעד, וכן משמע בש״ס (סנהדרין צ״ב)
        דקאמר <q>צדיקים שיחיו אינן חוזרין לעפרן</q> וכ״ה ג״כ דעת ת״י
        בירמיה נ״א שהבאנו למעלה שאמר <q>וימותין מותא תנינא ולא יחיו
          לעלמא דאתי</q> ר״ל שלא יזכו לתחיה, וכן בפסוק <q>אך אל שאול
          תורד אל ירכתי בור</q> (ישעיה י״ד ט״ו) ת׳ <q>ברם לשאיל התחת
          לסיפי גוב בית אבדנא</q> גם מתרגומו <q>אם ישתבק חובא הדין לכון
          עד די תמותון מותא תנינא</q> (שם כ״ב י״ד) שהבאתי למעלה, נראה ג״ג
        שכוונתו לבלי יחיו לתחיה רק הגוף והנפש ימותו שנית, גם בפסוק <q>להקים
          ארץ</q> (ישעיה מ״ט ח׳) ת׳ <q>לאקמא צדיקיא דשכבון בעפרא</q> וגם
        מתרגומו <q>ואמסור למותא תנינא ית גויתהון</q> (שס ס״ה ו׳) שהבאנו
        למעלה, נראה כי כוונתו שנגזר דינם ונחתם שלא יחיו בתחיה רק ימותו
        שנית, אבל מתרגומו בפסוק <q>כי תולעתם לא תמות</q> (שם ס״ו כ״ד) <q>ארי
          נשמתהון לא ימותון</q> נראה ההיפך שמדמה הנשמה לתולעת אשר בראשיתו
        הוא כדומם נבלע במסוה ואח״כ תצא מעופף בכנפיה, וכ״ה נפש האדם והבן
        שמרמז על התחיה, וע׳ בכוזרי מאמר שלישי י״ז מ״ש בברכת אתה גבור.
      </p>
      <p>
        <a class="footnote_backref"></a>ומה שתרגם כל השלש פעמים על
        אכילה, אף שלפי הקבלה אתי חד לאיסור אכילה וחד לאיסור הנאה וחד
        לאיסור בישול, נבאר אי״ה להלאה ע״פ דרכנו.
      </p>
      <p>
        <a class="footnote_backref"></a>עמ״ש הרמב״ם בס׳ המצות מצות ל״ת
        רס״ז, הזהיר השכיר מלאכול בשעת עבודה כו׳ כי זה הכתיב בא בשכיר כמו
        שאמר המת׳ <q>ארי תתגר</q>.
      </p>
      <p>
        <a class="footnote_backref"></a>וככר כתבתי בשנת תר״י אל כבוד
        ידידי הגאון זצ״ל בעוד היתה נפשו היקרה בחיים, ודחק לתרץ את דבריו,
        אבל לא עלתה בידו.
      </p>
      <p>
        <a class="footnote_backref"></a>ע׳ בבאורנו בפנים מ״ש שם הריטב״א
        ריש קדושין דף ד׳.
      </p>
      <p>
        <a class="footnote_backref"></a>ע' ברמב״ם ס׳ המצות מ״ע ל״ז שכתב
        <q>חילוק משמרות לעבודת הקדש הוא דבר תורה שהרי אונקלוס ת׳ <q>בר
            ממטרתא דייתי בשבתא</q></q> וע׳ בסוכה נ״ו ע״א.
      </p>
      <p>
        <a class="footnote_backref"></a>וע״פ ההנחה הזאת אתי שפיר מה שלא
        הביא ראב״י (נזיר נ״ט) ראיה לדבריו מהת״א שת׳ <q>ולא יתקן וכו׳</q>
        וכן לא יקשה על התנא דבי ר׳ ישמעאל (פסחים ה׳ ע״א) שאמר <q>מצינו
          שארבעה עשר נקרא ראשון שנאמר בראשון בארבעה עשר</q> הלא אונקלוס תרגם
        <q>בניסן</q> מפני שבימיהם עדיין לא נתפרסם הת״א. וכבר כתבתי בדף
        ו׳ אות ו׳ שרבותיו היו מתירין לאונקלוס לכתוב תרגומו על הספר אף
        שאסרוהו קודם החורבן לכתוב תורה שבע״פ או לכתוב תרגום למתורגמן,
        מפני שתרגומו היה ע״פ פשטות הכתוב, ולכן רק הלכות שהיה בהן חידוש
        נתנו לכתוב כדאיתא בתמורה י״ד מלתא חדתא שאני אבל אין לו להתיר
        הלכות פסוקות וידועות וברורות. ולכן אל תתמה עלי הלא הצדוקין חלקו
        ג״כ על עין החת עין ואמרו שהוא ממש כמבואר במגילת תענית? כיון
        שבימיו היתה ידועה ופסוקה ומבוררת הלכה זו שהוא ממון, דינה כתורה
        שבע״פ והיתה אסורה לכתבה. ועי׳ בפסיקתא רבתי פיסקא ה׳ <q>אסור
          למתרגם ליתן עיניו לחוץ אר״י בן פזי מקרא מלא הוא דכתיב כתב לך
          את הדברים האלה הרי המקרא שניתן במכתב כי על פי הדברים האלה הרי
          התרגום שניתן על פה</q> ועי׳ בתנחומא פ' וירא ופ׳ כי תשא.
      </p>
      <p>
        <a class="footnote_backref"></a>מה שת׳ כלם <q>לא תיכלון</q> אף
        שבאמת אתי חד לאיסור הנאה וחד לאיסור בישול, הוא יען כי חשש מפני
        ההמון שלא היו נזהרים לבוא בכל שבת לשמוע הפרשה מפי המתורגמן וכי
        ישמעו פעם אחת <q>לא תבשלו</q> ימשכו ג״כ אחרי הטעות המינים שרק
        הבישול לבדו אסור ע״כ ת׳ בכולם <q>לא היכלון</q> כמאמר חז״ל <q>אפיק
          רחמנא בלשון בישול</q> והבן.
      </p>
      <p>
        <a class="footnote_backref"></a>וערמב״ם הלכות איסורי ביאה פי״ב
        הל׳ י״ג שכתב <q>אל יהי ענין זה קל בעיניך שהרי אונקלוס הגר
          כלל ביאת עבד ואמה בכלל לא יהיה קדש וכו׳</q>.
      </p>
      <p>
        <a class="footnote_backref"></a>אף שהצדוקים התחילו בזמן תלמידי
        אנטיגנוס, בכל זאת היו בכל זמן מן הזמנים מינים שפקרו באיזה עקרי
        האמונה, ולכן יקראו בפי הז״ל אפי׳ הכופרים שהיו בימי דוד ובימי
        עזרא בשם צדוקים (עיין ברכות נ״ד ע״א), ואולי הוא תקון המדפיסים
        שהיה כתוב <q>מינים</q> ותקנו שם <q>צדוקים</q>.
      </p>
      <p>
        <a class="footnote_backref"></a>וכ״ה בת״י (שופטים ה' כ״ו) <q>דקיימית
          מה דכתיב בספר אורייתא דמשה לא יהא תקון זין לגבר</q> וזה ראיה למ״ש
        לעיל שגם קודם אונקלום היה התרגום שגור בפי התנאים.
      </p>
      <p>
        <a class="footnote_backref"></a>ע' במס׳ תמורה (י״ד ע״א) <q>אמר
          אי אשכחיה דכתב איגרתיה שלחי לי׳ לרב יוסף ופריך הגמ׳ ואי הוי
          ליה איגרתא אי אפשר למשלחא והא כו׳ ומשני דילמא מילתא הלתא שאני</q>
        ופרש״י <q>חדתי לחדש דבר כגון זו שחדשה היא</q> ולכן אפשר שההלכות
        שהכריע אונקליס כאחד מרבותיו או נגד החולקים, נקראו חדשות והתירו
        רבותיו לכתבם, אבל הלכות ידועות ופסוקות כמו <q>עין תחת עין</q>
        שהוא ממון הניחן ככתוב בתורה למען לא תהיינה אסורות לכתבן כתורה
        שבע״פ. ואל תתמה הלא <q>עין תחת עין</q> הובא במגילת תענית
        שהצדוקים סברי שהוא עין ממש? כי אפשר שבימי אונקלוס כבר הודו גם הם
        שהוא ממון מפני שהשכל מחייב ע״ז והיתה כבר הלכה ברורה ופסוקה
        שאסורה להכתב.
      </p>
      <p>
        <a class="footnote_backref"></a>כבר אמרנו שזהו ההבדל בין הת״א
        להת׳ ירושלמי, שהדרשות וההגדות המובאות בת״א הן הן המקור שממנו
        שאבו בעלי המדרשים המאוחרים, וע״כ נמצא לפעמים בדבריהם <q>ומתרגמינן</q>
        או <q>ותרגום דידן</q> אבל הירושלמי הוא מאוחר בזמן והוא שאב
        ממררשים שהיו ונמצאו בזמנו, והתרגום ירושלמי המובא בראשונים איננו
        בידינו, כי מ״ש בכל בו פרק ל״ז וכן הרי״ף בב״מ פ״ב <q>כדמתרגמינן
          בתרגום א״י שכל את ידיו שלחפינהו לידוהי</q> איננו בתרגום ירושלמי
        שלנו. והנה בתלמוד בבלי נזכר תרגום רב יוסף בתורה ארבע פעמים. א)
        אמר רב יוסף אי הכי היינו דמתרגמינן ססגונא (שבת כ״ח ע״א) וזה נמצא
        בת״א ובת״י שלפנינו. ב) אמר רב יוסף היינו דמתרגמינן מחוך (שם ס״ח
        ע״א) וכן הוא בת״א ובת״י מעיך בע׳ והיא היא כדמוכח שם. ג) כדמתרגם
        רב יוסף כאשר תעשינה הדבורים כמה דנתזן דבריאתא ושייטין ברומא
        דעלמא ומתיין דובשא מעשבי טורא (סוכה מ״ח ע״ב) והנה מלבד הג׳ המלות
        הראשונות שישנן בת״א שלפנינו לא נמצא בשום תרגום שלפנינו. ד) אמר
        רב יוסף כמאן מתרגמינן מפורצנין ועד עצורין כמאן כר׳ יוסי (נזיר
        ל״ט ע״א), ולכן אפשר לומר שתרגום יונתן שלנו נתחבר מרב יוסף שהיה
        ריש פומבדיתא והי׳ סגי נהור, והיה כתוב עליו תר״י ר״ל הרגום רב
        יוסף ונכתב אח״כ בטעות תרגום יונתן או תרגום ירושלמי, אבל באמת רב
        יוסף חברו, ואל תקשה א״כ למה לא מצאנו את יתר המלות מפסוק כאשר
        תעשינה הדבורים, כי לכמה נוסחאות שם הגירסא רב ששת ולא רב יוסף,
        וגם נכון לומר שגם התרגום נביאים אפי׳ מגביאים ראשונים המיוחס
        ליב״ע הוא תרגום רב יוסף, ונשתרבבה הטעות ליחסו ליב״ע מסבה הנ״ל,
        יען כי י״ב פעמים מצינו בתלמוד בבלי וב׳ פעמים במדרש רבה כדמתרגם
        רב יוסף או <q>אמר רב יוסף אלמלא תרגומו דהאי קרא כו׳</q> או <q>ומתרגמינן</q>
        כדמתרגם רב יוסף רבי דטב להון לישראל בצלותיה מרתיכון ופרשים (מו״ק
        כ״ו ע״א) וכולן הן בתרגום שלנו המיוחס ליב״ע כדמותן וכצלמן. ועיין
        שבת קט״ו א׳ תו׳ ד״ה ובידו, ובמגילה כ״א ב׳ ד״ה ובמגילה ובקדושין
        מ״ו ע״א ד״ה אמר רב יוסף ובב״ק ג׳ ב׳ ד״ה כדמתרגם ואין פה המקום
        להאריך.
      </p>
      <p>
        <a class="footnote_backref"></a>והוא רמז לשלשת מצות נשים <q>נדה
          חלה והדלקת הנר</q>.
      </p>
      <p>
        <a class="footnote_backref"></a>ע׳ מ״ש בזה בבאורנו בפנים.
      </p>
      <p>
        <a class="footnote_backref"></a>גם זה היה לו למורשה מהתנא ר׳
        עקיבא רבו שהיה אהב כל האדם וטוב הלב, ודרש <q>ואהבת לרעך כמוך
          זה כלל גדול בתורה</q> ועמ״ש הרה״ג תר״ר זצ״ל בבכורי העתים תקפ״ד.
      </p>
      <p>
        <a class="footnote_backref"></a>ע׳ פסחים (כ״ח ע״ב) וברמב״ם פ״ט
        מהל׳ קרבן פסח ובספר המצות ל״ת קכ״ח.
      </p>
      <p>
        <a class="footnote_backref"></a>או במקום שמזכיר מנהגי בעלי דת
        אחת נגד חביריהם, כמו <q>כי תועבה היא למצרים</q> (בראשית מ״ג ל״ב)
        ת׳ <q>ארי בעירא דמצראי דחלין ליה עבראי אכלין</q> וע׳ בבאורנו
        בפנים.
      </p>
      <p>
        <a class="footnote_backref"></a>ואל התמה למה ת׳ <q>לא יהיה
          לך אלהים אחרים</q> (שמות י״ט ד׳) <q>לא יהוי לך אלהא אוחרן</q> ולא
        ת׳ <q>טעוא</q> משום ששם כתיב אחרי כן <q>על פני</q> והיה פחיתות
        הכבוד נגדו יתעלה, וכן „כי גדול ה׳ מכל האלהים (שם י״ח י״א) תרגם <q>ארי
          רב ה׳ ולית אלה בר מניה</q> שינה ולא ת׳ בערך היתרון כמו בעברית
        לכבוד ה׳ מפני שאין שום יחס דמיון וקשור חלילה בין ה׳ לשאר אלהות,
        וכן <q>ואין אלהים עמדי</q> (דברים ל״ב ל״ט) ת׳ ג״כ לסבה הזאת <q>ולית
          אלהא בר מיני</q>.
      </p>
      <p>
        <a class="footnote_backref"></a>כמו „אי אלהימו (שם שם ל״ז) ת׳ <q>אן
          דחלתנון</q> ר״ל אף לדעתם וסברתם שעשו אותם לאלהות, איה הם?
      </p>
      <p>
        <a class="footnote_backref"></a>ונקראת כן גם בפי כותבי קורות
        הישנות כמו Herodot אשר לפי דעתי כוללת גם Pontus ואנשיה, וגם <q>אי
          כפתור</q> (ירמיה מ״ז ד׳) ת״י <q>נגות קפוטקאי</q>.
      </p>
      <p>
        <a class="footnote_backref"></a>היראנימוס סובר כי היתה להם עיר
        הנקראת סיני וע׳ ערוך ע׳ אנתוס וע׳ בישעיה (מ״ט י״ב) <q>ואלה
          מארץ סיניה</q> שתי׳ <q>ואלין מארע דרומא</q>.
      </p>
      <p>
        <a class="footnote_backref"></a>רקם היה ידוע לתלמודיים, וע׳ במס׳
        גיטין ב׳ ותוס׳ שם.
      </p>
      <p>
        <a class="footnote_backref"></a>הוא המקום הנקרא בשם Tarichae
        נודע בזמן אדריאנוס.
      </p>
      <p>
        <a class="footnote_backref"></a>בישעיה ל״ו ל״ח ארץ אררט ת׳ ארעא
        קרדו. וכן כתב ר' פתחי׳ במסעותיו דף מ״ח (נדפס בלונדון) הרי אררט
        רחוקים מבבל מהלך חמשה ימים וכן כתב החכם Rawlinson.
      </p>
      <p>
        <a class="footnote_backref"></a>ע׳ ספרי ובדברים רבה ששם איתא <q>א״ר
          שמעון בן יוחאי חזרנו על מ״ב מסעות ולא מצאנו מסע ששמו תפל וכו׳</q>.
      </p>
      <p>
        <a class="footnote_backref"></a>ולא כמו שחשבו קצת מהמבקרים
        החדשים שבתרגומו על שמות אחז לו דרך אחרת, באשר בספר בראשית תרגם <q>עבראי</q>
        ובס׳ שמות <q>יהודאי</q> כי יבואר הדבר אי״ה בפנים הספר בבאורנו
        והמעיין היטב יראה ויוכח כי לשונו דברה צחות במשפט אחד בכל התורה.
      </p>
      <p>
        <a class="footnote_backref"></a>בפרט החכם שד״ל בספרו אוהב גר
        שהציב ליסוד מוסד שהתרגום לא נעשה בעבור החכמים ורק בעבור ההדיוטות
        במחילת כבוד חכמתו טעה בזה. ועוד יותר אתפלא על החכמים הגדולים כמו
        הגאון מהר״ץ חיות זצ״ל והרב הגדול מהר״ז פראנקיל שגם הם הלכו
        בעקבותיו, איך יעלה על הדעת שישתדל להליט בתיבה אתת כמה הלכות
        ואגדות (כאשר הראינו גם בזה גם בבאורנו בפנים) רק להדיוטות? אפס!
        כי כאשר לא כל הכחות הנפשיות מתרשמות בחיצוניות הגוף, ככה גלה
        אוקלוס רק איזה דינים ופירושים ולא כולם , ע״פ הכללים המבוארים
        בהקדמתנו זאת.
      </p>
    </div>
  </blockquote>
</body>
</html>
