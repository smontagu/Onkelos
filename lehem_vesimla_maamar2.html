<!DOCTYPE html>
<html>
 <head>
  <meta charset="UTF-8">
  <title>לחם ושמלה &mdash; מאמר ב</title>
  <link rel="stylesheet" type="text/css" href="onkelos.css">
  <script type="text/javascript" src="onkelos.js"></script>
 </head>
 <body dir="rtl" onload="number_footnotes();">
  <h1>מאמר ב</h1>
  <h2>פלג אלהים מלא מים (תהלים סה)</h2>
  <blockquote>
    <p>לפלגות הלשונות גדולים חקרי לב כי לבד אשר ישתנו בשמות .
      ופעלים. ומלות הנפרדים זה מזה ישנו גם באלה המתדמים בשרשיהם את
      תהלוכותיהם וסדור הענינים וכל אחד טעמו בו כאשר תחזה בשני הלשונות
      הקרובות מאוד העברית והארמית אשר בהמון מלים ושרשים יתאחדו אבל שינוי
      משקליהם ושמושיהם יפרידום והיה לשני לשונות לשני ממלכות, ובזה יהיה
      עתה דברינו לראות ההפרש ביניהם ע״כ יהיו דברינו מעטים.</p>
    <ol>
      <li><p>
          תמונת השמות אשר בעברית בלא סימן הנודע יבואו הרבה בארמית עם
          סימן הנודע והוא בארמית א׳ סופי במקום ה״א הידיעה שבעברית, אבל
          הוא כולל עמו בשם ההוא גם הידיעה אחר אשר השם לבדו תמונתו בתמונת
          הנודע והמפריט, כמו אב עברי אבא ארמית וכן אם עברי אמא ארמית
          ולכן אין הפרש בלשון המתרגם בין לשון והכני אם על בנים, ובין
          לשון לא תקח האם על הבנים בשניהם יתרגם אמא • ועוד תראה כי גם
          בכינויי למ״ב יקום <em>אבי</em> לא כן <em>אבי</em> התרגום אבא
          משא״כ בלשון אח ואם , הכנוי במקומו כמו בעברי כאשר תראה בכתוב
          אחד אחותי בת אבי היא אך לא בת אמי אשר במלת אבי תרגם אבא ועל
          לשון אמי התרגום כמו העברי (ואולי הוא גם בעברי היו״ד במלת אבי
          היא תמורת הנח משורש אבה וע״כ בא לנסתר אביו ע״ד הרבוי ולא אבו)
          ונראה כי המנהג בלשון לקרוא את האב בסתם בלא הכינוי • שהוא מובן
          מעצמו כי לאביו ידבר ולא לאב אחר והוא דרך כבוד ע״ד הכתוב לא
          תקרא שמה שרי כי שרה שמה.
        </p>
        <p>
          וכן בשר עברי בשרא ארמי ולכן אין הפרש בין לשון בשר ויקרא י״ג
          (י׳ י״ד) ובין הבשר (שם ט״ו) (עי׳ מל״א שהעיר בזה בחלק הראשון פ׳
          ו׳) אבל בפסוק לא תבשל גדי בחלב אמו בשלשה פעמים אשר בתורה בשר
          בחלב ולא בשרא בחלבא, כי רצונו לכלול כל מיני בשר וכל מיני חלב
          וע״כ לא אמר בלשון הנודע שהוא הסתמי וכן ובבוקר תשבעו לחם תרגומו
          שווה לתרגום הוא הלחם אשר נתן ה׳ לכס בשניהם יתרגם לחמא משא״כ
          הוציא לתם ויין תרגם לחם וחמר כי רצונו לומר שהוציא לו מפני
          הכבוד מעט לחם ויין כי לא הוצרך אל לחמו ואל יינו והוא שווה אל
          הנסמך כמו לחם הפנים שתרגם לחם אפיא • (ועי׳ מ״ש בזה הרב בעל מבא
          ל״א ב״ע תק״ץ) • ויש להעיר לפ״ז בתרגום על דבר אשר לא קדמו אתכם
          בלחם ובמים (דברים כ״ג ה׳) שתרגם בלשון הנודע בלחמא ובמיא והוא
          שווה בענין עם הוציא לתם ויין הנ״ל, אמנם הוא מפני שבכתוב הוא
          ג״כ לפי הנקוד בפת״ח הם על הנודע ואולי מוסב הידיעה על המנהג ולא
          על הלחם וכן תרגום שה לבית אמרא שווה בתמונתו לתרגום <em>תחת
            השה</em> חלף אימרא משא״כ שור או כשב בתרגום תור או אמר וי״ל בזה כי
          הא׳ המפריט הוא תמורת מלת אחד בעברי כי לשון שה לבית הוא כמו שה
          אחד לבית כמו פר אחד איל אחד כבש אחד אשר לשון אחד בזה איננו
          לכוונת המספר רק ליחד הדבר כמו תחת רותם אחד (מלכים א׳ י״ט)
          וכאשר כבר העיר בזה במרפא ל״א סימן ט״ו ול״ז ע״ש ועכ״ז נמצא
          שינוים רבים בזה בנוסחאות התרגומיס אשר עוד לא עמדתי על תוכן
          כוונת השינוים כמו בפ׳ משפטים ונפל שמה שור או חמור שתרגם תורא
          או חמרא לעומת כי יתן איש אל רעהו שור או חמור שתרגם תור או חמר
          ובפ׳ אחרי דם יחשב דם שפך שיתרגם דמא וכן בסוף הפסוק אשר יאכל כל
          דם דמא אבל שם בפסוק י״ב לא יאכל דם וכן בסוף הפסוק אשר יאכל כל
          דם בכל הנוסחאות כמו העברי (ובפנים הספר אדבר בזה את הנראה לע״ד
          לישב) אמנם הנראה כי בכמו אלה רבו כמו רבו השבושים כנוסחאות
          התרגומים וכברקים נוצצים מבין ערפלי אופל יופיעו אלינו נהרה אשר
          אולי רק כחסד אל נשמרו על מתכונתם כמה מהם לפליטה גדולה להציל את
          זוהר יקר כבוד המתרגם ז״ל מיד המעתיקים המשחיתים כי עוד נמצאו
          דברים רבים אשר ישמרו את תבניתם עם שינויהם השווים בכל הדפוסים
          ולא אחד ישנה בהפך האחר אשר בעמל רב ובכשרון המעשה וכליון עינים
          לתור ולחקור אחרי האמת אולי ימצא לנו ויהי אלהים עמנו ללקט אורות
          הנמצחים משרשי זרע המתרגם ז״ל זה בכה וזה בכה עפ״י כוונה רצויה
          מאת רוח מבינתו, מבין העשבים העולים מאליהם •
        </p></li>
      <li>המשקלים ישתנו ג"כ עפ״י דרכם איש איש ללשונו ואראך דבר
        בכינוי הנסתר אשר יפלא ידוע תמונתו בעברי הוא ו׳ בסוף כמו אמו,
        עבדו, שורו, חמורו, וכדומה ובארמית תמורתו י׳ עם ה׳, אימיה עבדיה
        תוריה חמריה, ונמצאו הרבה בעברית שבאו ע״ד הרבוי כמו אביו לפניו
        אחריו תתתיו עליו וכדומה וכ״ה בארמית מתורגמים ג״כ עפ״י דרך הרבוי
        שלו והוא ו׳ ה׳ י׳ בסוף כמו אבוהי (רק הנקוד יפריד בזה כי הרבוי
        הוא בנקוד חול״ם כמו אתוהי כמה רברבין וכן תרג׳ אחיו בעברית אבל
        אחיו מתורגם אחוהי הו׳ במלאפום וכן הוא בלשון אבוהי) קדמוהי בתרוהי
        תחותוהי עלוהי• ועכ״ז נמצא בלשון אדנות אשר העברי ידבר בזה בל״ר
        אדוניו. בעליו. והתרגום ע״ז בל״י רבוניה. מריה. וצריך לומר כי אין
        בארמית המנהג העברי לדבר על האדון בל״ר מפני הכבוד אבל א״כ בשני
        הפסוקים (שמות כ״א ל״ד) ושם (כ״ב י״א) שבכל התרגומים למרוהי הוא
        שבוש. ועוד נמצא גם בלשון אשר העברי הוא בל״י כמו לבדו ובתרגום הוא
        בל״ר בלחודוהי ולא בלתודיה. וכן בתרגום את אשר ישנו פה ואשר איננו
        דאיתוהי. דליתוהי. וכן בפעלים נסתרים נמצא ג״כ שינוים כאלה כמו
        ברכיה (בראשית כ״ז) לטיה (במדבר כ״ג) לעומת סוברוהי (במדבר י״א)
        וכן תקפוהי ואלמוהי(דברים י״א) •</li>
      <li>בפעלים לרבים נוכחים או נסתרים נמצאים שינוים רבים בעברית
        בהווה ובעתיד אשר פעמים יבואו בו׳ לבד והוא הרוב ולפעמים עם נ׳
        נוסף כמו כה תאמרון ליוסף • לא יאכלון ולא יריחון. אליו תשמעון.
        עי׳ רש״פ שהאריך כזה לבאר בהפרש הלשונות האלה אבל הארמי דרך אחד לו
        בהווה ובעתיד בכל מקום בו׳ עם הנ׳ יתדיו ולא יתפרדו אבל בעבר לא
        נמצא הנ׳ הזה לא בעברי ולא בארמית .</li>
      <li>הזמן ישמור הארמי לא יחליף ולא ימיר העתיד • ההווה • והעבר.
        כי אין ו׳ המהפך הזמנים (בעברית) בלשון הארמי. וכן ישמור המין
        והמספר אשר בזה יוכל לאמר כי נצבת היא לימין לשון העברית מאז שומה
        בפי אדם הראשון (כדעת חז״ל שהובא לעיל מ״א) להיות לעזר כנגדה
        להמליץ נועם אמריו כי השפה הקדושה רק שפתיה נעות ומחשבותיה עמקו
        מאוד למבינים כה לא כן הארמית כל רוחה תוציא. כלבבה כן פיה לא תחסר
        כל בה וע״כ באה למלאות החסרון להבין אמרי קדוש . וראה מה שכתב
        הכוזרי אצל אברהם כי היה אצלו העברית לשון קודש להשתמש בה בעניני
        הקדושה והארמית לשון חול • כי כן ראוי הוא לדבר בקדושה בלשון קצרה
        כסף נבחר אשר לא כדבריו בעניניו בלשון חול • ונראה שכן היה גם לאדם
        הראשון ראה בתרגום הכתוב בתורה ויקרא לו לבן יגר שהדותא ויעקב קרא
        לו גלעד (ראשית ל״א) אשר מלת שהדותא יפרש לנו כי לשון עד בלשון
        העברית הוא שם מופשט כמו עדות כנ״ל • וכ״ה (ביהושע כ״ג) כי עד הוא
        בינינו וביניכם שם מופשט כמו עדות • וכן אצל אברהם בעבור תהיה לי
        לעדה (ראשית כ״ב) כתרגומו שם לסהדו כמו שהדותא שם המפשט. (עי׳ מל״א
        § י״ב).</li>
      <li>בדרך המספר יפלא מאוד השינוים אשר בין שני הלשונות כי בעברי
        עפ״י רוב המספר המועט קודם להמרובה ובלשון ארמי הוא בהפך ועוד תראה
        כי המאות בלשון העברית בא בלשון רבים ובארמית הם בלשון יחיד.
        והאלפים אשר בהגיע לעשרה אלף ויותר ידבר העברי בלשון יחיד אלף
        והמתרגם יתרגמו בל״ר אלפין כמו שהוא בעברית עד עשרת אלפים<a
        class="footnote_ref"></a> ובכלל ולא אפונה כי לא דבר רק הוא רק
        ממנו יפלא לבוא על מחקרי הלשונות והגיונם •
      </li>
      <li>משרשים הנמצאים בשני הלשונות ומתחלקים בסעיפיהם כבר הראיתי
        קצת מהם בס׳ עו״א כלל ה׳ כמו לשון אדמה אשר הארמי יתרגם לפי דרכו
        פעם בלשון אדמתא שהוא כלשון העברי ופעם בלשון ארעא. וכן לשון פרי
        אשר פעם הוא בלשון העברי ופעלו בלשון איבא וכן זבת אשר יתרגם פעם
        בלשון דבת שהוא כלשון עברי בתמורת הז׳ בד׳ והרבה בלשון נכיסת
        ובלשון חיים אשר יתרגם הרבה בלשון קיום והרבה עזב כלשון העברי וכפי
        שבארתי שם ההפרש בין הלשונות הנך רואה כי השם אשר יורה בעברי על
        דבר כללי • בארמית הוא חלק מחלקי הלשון וכן הוא בכמה שרשים ההפוך
        כי כארמי הוא כולל ובעברי מסתעף והיה לשנים או שלשה לשונות כמו
        שהראיתי שם כלל ד. ציון ת׳. ש׳ נגע נגש וקרב אשר יתרגם כולם בלשון
        קרב, לבד אלה המתפרדים בלשון העברית ונכללים בלשון ארמי בשורש אחד
        אשר אין כמוהו בעברי כאשר תראה שם ביתר ציוני הכלל ההוא .</li>
      <li>עתה תראה איזה שרשים המתדמים ושונים במובנם • כמו שורש רוב
        ענינו בעברית על הכמות הפך המעט ובארמית הוא על האיכות כי הוא
        תרגום גדול ועל הכמות יתרגם בלשון סגי ומעט הנמצא בלשון העברי שורש
        רב על האיכות כמו ורב יעבוד צעיר וכן תרגומו שם ורבא וכן נמצא לשון
        גדול אשר יתרגם בלשון סגי גדול עווני מנשוא. יגדל נא כח ה׳. סגי
        כען עי׳ מש״ש , ומאוד יפלא אחרי שגם הארמי יחלק הכמות והאיכות
        לשנים בלשונו ולמה זה בהפוך הרבוי שהוא המעט והפוך הגדול שהוא הקטן
        לא יפריש ביניהם ותרגום את שניהם בלשון זעיר הקצור קצרה יד הלשון
        לתת ביניהם איזה הבדל. אמנם מזה יראה אלינו טעם פלגות הלשונות כי
        רב הוא • והוא כי באמת נוכל לקרות גם הדבר הגדול בתואר רב כי אם
        יתחלק לחלקים נפרדים ויהיו רב מהקטן וכן לקרוא הקטן בתואר מעט
        ועכ״ז יחלק הלשון את שני הענינים האלה ויקרא לגדול שם בפ״ע מפני
        הרבה דברים החשובים לפי ערך גדלם יותר מקטנים העולים במשקל אף יותר
        מערכם כמו אבנים הטובות ספיר ויהלום אשר כל הגדול מחברו גדול מחירו
        ולא לפי ערך משקלו. ואחרי שהוכרח בעל הלשון לתת שני שמות לפי ערכם
        נתן העברי שני שמות גם להפכם • אבל הארמי לא נתן שמות נפרדים רק אל
        מה שנחוץ לו אבל בהפוך יען כי לא נמצא דבר שיהיה נתשב בערכו מפני קוטנו
        ע״כ הרכיב שלילת הרבוי והגודל בשם אחד זעיר. והוא כלשון צעיר בעברי
        בחלוף הצ׳ בז׳ כנמצא לרוב •</li>
      <li>לשון עבודה בעברית הוא עבודת עבד ועבודת משא משא״כ לשון
        עשיה אבל בארמית הוא רק ל׳ עשיה והראשון מתורגם בש׳ פלח ולכן השם
        עבד יעזוב המתרגם בלשון העברי עבדא רק עבד עבדים יתרגם עבד פלח כי
        שם עבד בעברי לאו דווקא על עבד ממש רק על כל הנכנע תתת רשות אחרים
        ועי׳ מ״ש בעו״א כלל ב׳ ציון י״ג וכלל ג׳ א׳ ועוד נמצא בארמית שורש
        מרובע שעבד כמו בפסוק ורב יעבוד צעיר ורבא ישתעבד לזעירא ובלשון
        חז״ל ממנו הרבה • נכסים משועבדים וכדומה ונראה כי ענינו כפועל
        מתדמי בעברי כמו יש <em>מתעשר</em> ואין כל. וכן ענין משועבד על בן
        חורין מתחילתו ונכנס תחת רשות אחרים וכן ההפוך ממנו ג״כ על משקל
        הזה לשון שחרר על עבד מתחילתו ונעשה בן חורין •
      </li>
      <li>שורש שכח בעברי הוא דבר יוצא מכח הזכרון והסח הדעת ובארמית
        ענינו כמעט הפך דבר הבא אחרי הסח הדעת כי הוא תרגום לשון מציאה הבא
        אחר התפוש ובלשון חז״ל נפק דק ואשכח ועי׳ בעו״א כלל ד׳ ציון ו׳ .</li>
      <li>השם זרע בא בעברי על בניו ובנותיו של אדם • כי הבן לאב כזרע
        לשורשו ויבוא בין ביחוס הבנים לאביהם כמו כי זרעך הוא. כי ביצתק
        יקרא לך זרע . ובין ביחוס האב לבנים כמו איש איש מזרע אהרן וכן כל
        אשר בו מום מזרע אהרן אבל הארמי רק החלק האחרון והוא ביחוס האב
        לבנים יכנה בלשון זרע כי הזרע אצלו כמו השורש בעברי אבל ביחוס
        הבנים לאביהם יתרגם בנין<a class="footnote_ref"></a> בל״ר או
        בר בל״י כאשר תראה דברי המתרגם באלה שהזכרתי ולכן לא יוכל המתרגם
        לתרגם בפסוק וזרע אין לה בלשון זרעא אף כי כן היה ראוי כדי לכלול
        גם הבת כמו שהערותי ע״ז בעו״א כלל א׳ ציון כ״ג• וכל לשון משפחה
        מתורגם בלשוןקוטנו<a class="footnote_ref"></a> זרעא בתרגומו של
        אונקלוס (ועי׳ במתורגמן).
      </li>
    </ol>
    <div class="footnotes">
      <p>
        <a class="footnote_backref"></a>וכן יבאו המשך הזמגים עד עשרה
        בלשון רבים ימים, חדשים , שנים, ומעשרה ומעלה יבואו בלשון יחיד יום
        , חודש, שנה, אבל הארמי עפ״י דרכו יתרגם בכל אלה בלשון רבים יומין
        , ירחין, שנין, עיין עליהם ותשכח.
      </p>
      <p>
        <a class="footnote_backref"></a>ההפרש מלשון רבים ללשון יחיד נמצא
        עוד בארמית בלשון שנה אשר על שנה אחת יתרגם שתא יבמקום שפירושו
        בלשון רבים יתרגם שנין</p>
        <p><a class="footnote_backref"></a>עי׳ באו״גר נסימן 215 מ״ש בפסוק ומזרעך
        לא תתן להעביר למולך שכתב על האחרונים שהגיהו בתרגום ומבנך שהוא
        טעות ועפ״י הדברים האלה תראה שהדין עם המגיהים וכבר השיגו החכם
        שי״ר וגם החכם שד״ל בענוותנותו ובאהבת האמת הודה לדבריו (כרם חמד
        הרביעי צד 182) ודברי החכם שי״ר קרוב לדנרינו ע״ש  אך לפ״ז יקשה
        בפסוק קול דמי אמין שתי׳ קל דם זרעין וצ״ע •
      </p>
    </div>
  </blockquote>
</body>
</html>
