<!DOCTYPE html>
<html>
  <head>
    <meta charset="UTF-8">
    <title>אגרת בקורת</title>
    <link rel="stylesheet" type="text/css" href="onkelos.css">
    <script type="text/javascript" src="onkelos.js"></script>
  </head>
  <body dir="rtl" onload="number_footnotes();">
    <h1>אגרת בקורת</h1>
    <div class="content_frame">
      <p>
	בבר יעדתי בספרי מאמר תורה שבעל פה, לדבר
	מקדמות קצת המדרשים אשר נמצאים אצלנו
	היום, להראות מאיזה זמן באו אלינו בסדר זה אשר המה
	היום למראה עינינו, וכבר חיבר חכם אחד על ענינים אלו
	ספר מיוחד, והאריך מאוד המעיין ידרוש משם הדברים
	בעיקרם ושרשם, ולא אשים פה דברתי מאותן ענינים
	אשר כבר קדמני החכם הזה, רק כאן אציע לפני הקורא
	חקירות חדשות, אשר חנני האל יתברך באלו הענינים —
	נתחיל מן ספר הראשון אשר נמצא אצלנו אחר חתימות
	כתבי קודש ע״י אחרון הנביאים, והוא תרגום ארמי על
	התורה, נתיחס אל אונקלוס הגר, אשר תרגם לעדות
	חז״ל (מגילה ג׳ ע״א) מפי ר׳ אליעזר ודי יהושע, וכאשר
	הקשו בש״ס שם, הרי מצינו בעזרא ויקראו בספר
	תורת אלהים מפורש ושום שכל וגו׳ מפורש היינו תרגום,
	הרי שתרגום בא אלינו עדיין מזמן תחילת בית שני,
	ואמרו שם שכחום וחזר אונקלוס ויסדו מחדש ועיין רש״י
	(קידושין מ״ט) על המאמר כל המתרגם פסוק כצורתו הרי
	זה בדאי, והמוסיף הרי זה מחרף, וכתב רש״י ואונקלוס
	כשהוסיף לא מדעתו הוסיף שהרי בסיני ניתן, אלא
	שנשתכח וחזר ויסדו, כדאמרינן ריש מגילה ושום שכל
	זה תרגום <a class="footnote_ref"></a> :
	והנה דברי רש״י הללו הם תמוהים בעיני,
	שבריש מגילה לא נזכר, רק שעדיין מזמן עזרא היה תרגום
	ארמי אבל אין זכר שמה שהתרגום ארמי הוא מסיני,
	וכן בירושלמי (מגילה פ׳ הקורא) מנין לתרגום דכ׳ ויקראו
	בספר תורת אלהים מפורש, מפורש זה תרגום, ועיין
	מהרש״א חי׳ אגדות (נדרים ל״ח ע״ב) שכת׳ ג״כ תרגום
	אונקלוס מסיני הוא כמבוא׳ פ״ק דמגילה ואין זכר באן לדבר
	זה, ואף שמצינו בספרי פ׳ ברבה על קרא ה׳ מסיני בא,
	כשנגלה הקב׳׳ה ליתן תורה לישראל נגלה בד׳ לשונות,
	ה׳ מסיני בא זה <strong>עברי</strong> וזרח משעיר למו זה <strong>רומי</strong>,
	הופיע מהר פארן זה <strong>ערבי</strong>, ואתא מרבבות קודש זה
	לשון <strong>ארמי</strong> <a class="footnote_ref"></a> הרי הקב״ה נגלה בארמי לישראל .
	אולם משם אין ראיה שהרי גם רומי ויווני נחשב שמה,
	ולדעת חז״ל ניתנה התורה בשבעים לשון, אכן על נוסח
	חתרגו׳ ומטבע זאת כפי אשר נמצא אצלנו אין ראי׳ משם
	שבא לנו מסיני,
      </p>
      <p>
	אבל אמתת הדבר הוא ע״פ היסודות שקבעתי בספרי
	מאמר ד״ק, בשם הרמב״ן בס׳ המצות שורש
	שני, שזה
	שמצינו ברוב מקומות בש״ס, שהדברים אשר נלמדו
	מדברי קבלה והוא נביאים וכתובים, קרי להו הש״ס דבר
	תורה או דאורייתא, והטעם מפני דכלל גדול אצלנו אין
	נביא רשאי לחדש דב׳ על תור׳ משה, ואיך חדשו הנביאי׳
	מצות הללו, ע״כ שהיו מקובלים מכבר בעל פה כהלכה
	למשה מסיני, ואתי׳ הנביאים ואסמכונהו אקרא, כמ״ש
	(סנהדרין כ״ב ע״א) ובשאר דוכתי עד דאתי יחזקאל מאן
	אגמרונהו, אלא הלכתא ואתי הנביא ואסמכינהו אקרא,
	היינו שהיו מקובלים בע״פ מני אז, והנביא כתבם על ספר
	חקה, ע״כ תוכן דברי הרמב״ן, והארכתי הרבה בספרי שם
	פ״ג ופ״ד, שוב נדפס מחדש ס׳ כ״ח ומובא שמה פי׳
	מחזור וויטרי על משנה ראשונה דאבות, שמה מצאתי
	ג״כ ענין זה וז״ל באמצע הדבו׳ אין לך דב׳ הכתוב בנביאים
	וכתובים שצריכה תלמוד, שלא נאמרה למשה מסיני,
	אבל לא ניתן לכתוב על ידו, עד שבאו סופרים וכתבום
	ע״פ רוח הקודש, כמו שנגזר עליהם מששת ימי בראשית
	כמו שדרשו זה ספר תולדות אדם בלפני אדיהן — כוונתו
	שבמס׳ ע״ז פ׳ לפני אדיהן ה׳ ע״ב דרשו חז״ל על טה דכ׳
	זה ספר תולדות אדם, מלמד שהראה הקב׳׳ה לאדם דור
	ודור ודורשיו - וזה שאנו אומרים בכ״מ בתלמוד,
	בסנהדרין פ׳ כהן גדול כ״ב וביומא ע״א גמרא גמיר ואתא
	יחזקאל ואסמבינהו אקרא, ולכך אני אומר שנקראו דברי
	נביאים וכתובים דברי קבלה, מפני שהיו מקובלים
	ובאו ממשה רבינו, ולא אלו בלבד נאמרו בסיני
	בע״פ, אלא אף התרגום ופיסוק טעמים, כאותו
	ששנינו פ׳ אין בין המודר מקרא סופרים ועיטור סופרים
	הלבה למ״מ, ועוד שם ויקראו בספר תורת אלהים מפורש
	ושום שבל זה פיסוק טעמים וכו׳, ועוד מצינו ריש מגילה
	שתרגום ניתן בסיני אלא ששכחוהו וחזר ויסדו עכ״ל,
	ראינו שגם הוא מביא מריש מגילה שהתרגום הוא מסיני
	מה שבאמת לא נמצא אצלנו, אולם נתבאר עיפ תחלת
	דבריו דדברי קבלה כלם מסיני הם מה שקבלו בעל פה,
	דאל״ה הרי אסור לחדש דבר וכיון שראינו (נדרים ל״ז ע״ב)
	דקרי הש״ס פיסוק טעמים דאוריי׳ מפני קרא דעזרא, אע״ג
	דברי עזרא המה רק כתובים, מ״מ בע״כ לא חידש
	מדעתו, רק מהלמ״מ בא לו פיסוק טעמים והתרגום,
	והוכיחו שפיר שתרגום הלמ״מ, כיון שנלמד מדברי קבלה
	וכל דברי קבלה דינם כהלכות מסיני שהרי הנביאים אסורים
	לחדש דבר:
      </p>
      <p>
	והנה אין לפרש שכל התרגום כאשר הוא היום לפנינו
	הוא מסיני, כמ״ש המהרש״א ריש מגילה מאשר
	כי לשון זה מורגל אצלנו מבית אבי אמנו לבן הארמי,
	וע׳ מאור עינים פ״ט ופנ״ז אולם א״א לפרש כן שהרי ראינו
	שתרגם פ׳ שמות ופ׳ וארא בכל עת שבא בתורה עברים
	עבריות, יהוראי יהודייתא, וידענו שלא נקראו בני ישראל
	יהודים רק מזמן גלות בבל, שלא שבו רק שבט יהודה
	ובנימין לבד ונקראו יהודים על שם יהודה שהיו הרוב,
	וכן נמצא ג״כ (בירמיה ל״ד)לבלתי עבד בם ביהודי אחיהו
	איש , וכן ורבים מעמי הארץ מתיהדים, היינו מפני שלא
	הי׳ אז בא״י רק שבט יהודה לבד וכן בבבל, ועיין אבן
	עזרא ריש פ׳ משפטים על קרא כי הקנה עבד עברי, אבל
	בבית ראשון, במלכות בית דוד ושלמה, וכ״ש בהיותם
	במדבר לא נקראו בני ישראל לבד, והתרגום שהוא
	מסיני, איך מכנה אותם בשם העתיד לבוא בזמן אחרון
	אמת הדבר שדעת ר׳ יוחנן (מגילה י״ג ע״א) שכל הכופר
	בע״ז נקרא יהודי, ולא מטע׳ שבאו משבט יהודה, ואולם
	ר׳ יוחנן לשיטתו הולך דס״ל (מגילה י״ד ע״ב) ירמיה
	החזיר עשרת השבטים, ולשיטתו גם בבית שני הי׳ עשרת
	השבטים ביחד, וא״כ מה הטעם כינוהו בשם יהודים, שם
	חדש שלא נקראו בבית ראשון לכל בני ישראל יחד, וע״כ
	צריך לומר דיהודי הוא מי שכופר בע״ז , ובבית ראשון
	על פי הרוב סרו מדרך התורה, ומפ״ז לא נקבו בשם זה,
	אולם חוץ מזה שטעמו של ר״י נעלם מאתנו מה ענין שם
	זה לכפירה בע״ז , אם לא שנאמר שמתנהג בדרכי שבט
	יהודה, ששמרו ע״פ הרוב מצות ה׳, והלכו בתורת משה,
	הנה דברי ר׳ יוחנן שעשרת השבטים שבו, המה נגד
	משנה ערוכה (סנהדרין קי״ב ע״ב) דפליגי תנאי צם עשר׳
	שבטים עתידים לחזור, וע׳ רש״י שם וע׳ מאיר עינים
	פי״ג, עוד מצאתי משנה ערוכה (סוטה דף מ״ב ע״א)
	ר"פ משיח מלחמה, על אויביכם לא על אחיכם, לא יהודה
	על בנימין, ולא בנימין על שמעון, כ״א על אויביכם, ומדוע
	לא נקטה המשנה על אפרים כמו הראי׳ שמביאה המשנה,
	וכבר התעורר המהרש״א שם, וכ׳ דמשנה זאת בימי בית
	שני נשנית, שלא שבו שבט אפרים ועשרת שבטים,
	ולא היה בארץ ישראל רק שבט יהודה
	ובנימין, ושמעון נכלל ביהודה שהיה מוקף ממנו מכל
	צד וזה אמת, עכ״פ הנך רואה סתם משנה דיו״ד שבטים
	לא שבו — אמת הדבר שדרך התרגום בזה תמוה מאוד,
	שראינו בכל ס׳ בראשית תרגום עברי עבראי , ואחר מתן
	תורה תרגום עברי בר ישראל, אף שגם קודם מתן תורה
	וקודם היותם במצרים היו נקראים בשם בני ישראל, כמו
	לא יאכלו בני ישראל את גיד הנשה, כי נבלה עשה
	בישראל במעשה שכם <a class="footnote_ref"></a> ומה טעם בגלות מצרים בחר
	לו התרגום לתרגם יהודאי יהודייתא, וכמדומה לי שראיתי
	באיזה מחבר אחרון שהתעורר בזה, ואין ת״י שום ספר על
	התרגום — ובכ״ז מה שת׳ יהודאי מורה בעליל שלא בא
	מטבע העתקה זאת מסיני ככתבה וכלשונה דאל״כ יהיה
	שם זה זר בתרגומו אחר שבעת חנייתם במדבר לא נקראו
	רק בשם ישראל לבד:
      </p>
      <p>
	אולם כוונת רש״י ושאר קדמונים שאמרו שהתרגם
	הוא מסיני היינו ההוספות המה מפיני, שראינו
	שהוסיף על המקרא יסודות בעקרי האמונה, וכן קבע
	בתרגומו כמה הלכות מסיני בעניני ופירושי המצות, ואותן
	הוספות וביאורים לאו מעצמו אמרום, רק שמקובלים
	מסיני, אלא שאונקלוס קבען בסדר נאה בלשון המדובר
	אז, אחר שנשכח בימי עזרא, אבל הלכות אלו ופירושי׳ אלו
	מקובלות בע״פ מסיני, ובימי עזרא הנהיגו לשון ארמי
	בהוספית אלו, ואונקלוס יסדם מחדש, אבל אין לשון ארמי
	בא מסיני, רק מעת ישבו בבבל נתערבו בגוים ולמדו
	לשונם, ובניה׳ חצים מדברי׳ אשדודית, מה שבמשך בית
	ראשון דברו לשון הקודש, כמ״ש ואל תדבר עמנו יהודית
	באזני העם על החומה, וע׳ מאור עינים פנ״ז ששפת
	המדובר בבית שני היה ארמית שהביאו עמהם, והטעם
	שנשארה אצלנו קדושת לשון ארמית, עד שנתנו לתרגום
	ארמי משפט הבכורה על כל הפירושים ועל העתקה לועזת
	המדוברת אצלנו ע׳ טור א״ח סי׳ רפ״ה, ובעל מאור עינים
	הגדיל התימה מה ללשון ארמית בינינו, ונ״ל ע״פ מה שכ׳
	הרמב״ן פ׳ בא ואחריו הרב מהר״י אברבנאל דמפ״ז העלו
	אתם שמו׳ חדשים מבבל, ועקרו מצו׳ החודש הזה לכם,
	שיהיו נקראים ראשון ושני זכר ליציאת מצרים, מפני
	שסמכו על נבואת ירמיה שנאמר שמה שני פעמים, הנה
	ימים באים נאום ה׳ ולא יאמר עוד חי ה׳ אשר העל׳ ממצרי׳
	כי אם חי ה׳ אשר הביא מארץ צפון ומכל הארצות אשר
	הדחתים שמה, וקראו שמות החדשים בשמות בבל,
	לעשות זכר ליציאת בבל, ואם הותר עקירת דבר מה״ת,
	לעשות זכר ליציאת בבל, מכ״ש שהותר דבר הרשות,
	ומפ״ז השאירו אצלנו תרגום ארמי לעשות זכר לבבל,
	ומפ״ז יתכן ג״כ מה שמכונה תרגום אונקלוס בשם תרגום
	בבלי, עיין ערוך ערך אביב וערך חלזון ותוס׳ (מנחות מ״ד
	ע״א) ד״ה כל כהן וע׳ רש״י (מגילה כ״א ע״ב) שכתב
	ותרגום הוא לעז הבבליים, אע״פ שאונקלוס תרגם בארץ
	ישראל מפי ר״א ור״י, מ״מ עיקר התרגו׳ עלה עמה׳ מבבל
	ע״י עזרא שהשאיר אצלם לשון המדובר, והנהיג גם כן
	המתרגמין ע׳ רטב״ם פי״ב מה׳ תפלה ה״י, למען ישמעו
	להעם דברי תורה בלשון ארמי , ונשכח אחר כך מהם
	ואונקלוס יסד לתרגום בבלי מחדש, ולא אכחד תח׳ לשוני
	שראיתי מרן הב״י טאו״ח סי׳ רפ״ה הביא חבל גאונים
	שדעתם שלא לבד באורי הפסוקים, והוספות של אונקלוס
	הי׳ מסיני , רק לשון ארמי ג״כ מסיני נאמר, ואפשר
	שסמכו דבריהם על תנחוימא פ׳ תשא, וז״ל שלא ניתנה
	תורה רק בכתב ובו׳ אסור למתרגם לעיין בתורה ולתרגם,
	שנא׳ כתב לך את הדברים האלה זה מקרא, כי על פי
	הדברי׳ האלה זה תרגו׳ שניתן בעל פה, וכן הוא בפסיקתא
	רבתי לחנוכה ריש פ״ה ועיין ירושלמי מגילה פ׳ הקורא,
	חמא חד ספרא מושיט תרגומא מגו ספרא, א״ל אסור לך
	דברים שבע״פ אי אתה רשאי לאומרם בכתב, אכן בכ״ז
	משם אין ראי׳ רק על ענין התרגום היינו תורה שבעל פה
	וביאורי המקראות הנאמרים שמה, אבל אין משם ראיה,
	לא על מטבע ההעתקה ולא על לשון ארמי<a class="footnote_ref"></a>:
      </p>
      <p>
	והנה הוספות אונקלוס רבו מאד קצתם להרחיק
	אמונות כוזביות אשר יוכל להצמיח מלקיחת
	המקרא ע״פ פשוטם, ויגיעתו לפרש הכתובים להתאחדם
	עם אמונות אמתיות והמושכל, כבר שבחו אותו הרמב״ם
	בס׳ המורה פכ״ז ופמ״ח לראשון ובשאר מקומות, ואומר
	כי תרגומו מורה על עוצם שלימיתו בשתי הלשונות
	והבנתו הדברים כפי שהם באמת, ופעל בכל עוז לפרש
	הפסוקים בהרחקת הגשמיות, וכן הוא דרך חז״ל במכילתא
	פ׳ יתרו הביאה רש״י בחומש על קרא ויעל עשנו כעשן
	הכבשן מה ת״ל כבשן לשבר את האוזן טה שיכולה לשמוע
	נותן לבריותיו טימן הניכר להם, כיוצא בו אריה שאג מי לא
	יירא מי נתן כח באריה אלא הוא וכן כתיב וקולו כקול מים
	רבים וכי מי נתן קול למי׳ אלא הוא אלא מכנין ומדמין אותו
	לבריותיו כדי לשבר האוזן, ועיין רש״י פ׳ תשא על קרא
	וינפש, כן הנהיג ג״כ המתרגם שתרגם בכל עת יקרי׳ דד׳
	מימר׳ דד׳ וכדומה הרבה <a class="footnote_ref"></a> וע׳ ס״פ משפטי׳ ויחזו את
	אלהי׳ ויאכלו וישתו, תרגום והיו חדין בקירבנהון דאתקבלו
	ברעווא כאלו אכלון ושתון והרחיק מזה הגשמות והתימא
	אצלי שהרב המורה פ״ה לראשון לא התעורר על התרגום
	מאומה, ועיין רש״י פ׳ יתרו ואשא אתכם על כנפי נשרים
	תרגום ואטלית יתכון וכ׳ רש״י תיקן הדבר דרך כבוד
	למעלה, וכן תרגום ואביא אתכם אלי וקריבת יתכון
	לפולחני דילי:
      </p>
      <p>עוד ראינו כי כל עיקר אמונה מהבחירה חפשיות ביד
	האדם, ע׳ רמב״ם פ״ה מה׳ תשובה, הוא שכ׳ בתורה
	הן האדם היה כאחד ממנו לדעת טוב ורע, כלומ׳ מין אדם
	יחיד היה בעולם ואין מין שני דומה לו שיהיה הוא מעצמו
	ומדעתו יודע טוב ורע, ואם אמנם כי בה׳ תשובה העלים
	רבינו המקור, אולם ראה פ״ח מהפרקים שהקדים לאבות
	תמצא שאמר שלמד זאת מן תרגום אונקלום שת׳ הן יחידי
	הוי בעלמא מיני׳ למידע טב וביש, וע׳ מורה פ״ב לראשון
	בביאור ת״א, ותהון כרברביא, וכן ת״א לפתח חטאת
	רובץ ליום דינא רבך חטאך עתיד לאתפרעא הרי עיקר
	גדול מגמול יעינש עה״ב, וע׳ ב״י מענה קכ״ט שהתעורר
	ג״ב על שתרגם וחי בהם לחיי עלמא, ג״כ על הגמול
	לעוה״ב, וכן למד רבינו בפ״ז משמונה פרקי׳ ממה שתרגם
	ותחי ריח יעקב אביהם ושרת רוח נבואה, שקודם לכן לא
	שרתה שכינה עליו מפני שהעצבות תמנע השרא׳ השבינ׳:
	ובהלכית רבו דבריו מאוד לפרש המקראית כפי המקובל
	אצלנו מפיני, כמי שנמצא אצלנו בדברי חז״ל, פ׳ נח שופך
	דם אדם באדם דמו ישפך מישד דמא דאנשא בסהדין על
	מימר דיניא דמי׳ יתשד, אע״ג דמצוה זאת באה לבני נח,
	מ״מ קי״ל בסנהדרין פ׳ ד׳ מיתות ורמב״ם ספ"י מהלכות
	מלכים דב״נ נהרג בעד אחד ודיין אחד, עכ״פ ראינו דעד
	ודיין צריכין, וכן הביא רבינו בס׳ המצות ל״ת קכ״ח בהך
	דכל בן נכר לא יאכל בו ת׳ אונקלוס בר ישראל דאשתמד,
	וכן נדרש ג״כ במכילתא שנתנכרו מעשיו, וע׳ רמנ״ם סוף
	ה׳ גניבה היכי שהי׳ עדים ועדיין גנב ברשות בעל מחתרת
	אינו נהרג, וכ׳ הראב״ד על דרך התרגום כ׳, שתרגם אם
	זרחה עליו השמש אם עינא דסהדי נפלת עליה, וכן תרגם
	לא תבשל גדי בחלב אמו לא תכלון בשר בחלב, אע״פ
	שפשטות המקרא על בישול גדי בחלב אמו דוקא, תרגם
	כפי הלכה מקובלת — וע׳ פר״ח יו׳ד רס״י פ״ז שמתמה
	עליו מדוע תרגם ג״פ בסיגנון אחד הרי לבישול והנאה ג״כ
	אתי — וע׳ ב״י מענה קכ״ט שהתעורר עליו שתרגם סוף
	משפטים ויקח משה את הדם ויזרוק על העם, על מדבחא
	לכפר על העם, ור׳ אליעזר ור״י פליגי בזה
	(יבמות מ״ח רע״ב) ויליף ר״י מדב׳ ויזרוק על העם הזאה
	הוא ואין הזאה בלי טבילה, וע׳ מהרי״ק שורש קנ״ח
	ותשובת חכם צבי סי׳ ל״ב שהאריכו בדברי המתרגם שת׳
	נחל איתן בייר שהוא קרקע קשה שאינו יכול לעובדה,
	והרמב״ם בה׳ רוצח פי׳ נחל איתן היינו נחל ששוטף בחזק׳
	ע״ש, וכן ת׳ אלהים לא תקלל דיינא כפי ההלכה, ועיין
	רמב״ן עה״ת שם, וכן פ׳ קדושי׳ בשפחה חרופה או חפשה
	לא ניתן לה או חרותא לא ניתן לה בשטר בקורתא כפי
	הלכה שעבד צריך שטר שחרור וע׳ רש״י שם, וכן למדו
	התו׳ (מנחות מ״ד ע״א) ד״ה כל כהן ור״ן פ״ג דמגילה על
	מה דמתרגם פ׳ נשא אמור להם יברכך ה׳ וישמרך כד
	תמרון להון ולמדו מכאן שצריכין להקרות לפני הכהנים
	טרם שמברכין את העם <a class="footnote_ref"></a> וכן תרגם לא תהיה קדשה לא
	תהיה אתתא מבנת ישראל לעבד וע׳ רמב״ם פי״ב מה׳
	איסורי ביאה הי״ג וז״ל אל יהא עון זה קל בעיניך וכו׳ שהרי
	אונקלוס הגר כלל ביאת עבד ואמה בכלל לא יהי׳ קדש ולא
	תהיה קדשה. וכן תרגם פ׳ שופטים חלק כחלק לבד
	ממכריו על האבות בר ממטרתא דייתי בשבתא דכן
	אתקיני אבהתא, וע׳ רמב״ם ס׳ המצות מ״ע ל״ו הביא
	דברי המת׳ אלו לראי׳ על שיטתו, שחילק משמור׳ לעבוד׳
	מקדש הוא דבר תורה <a class="footnote_ref"></a>  ותרגם לא יומתו אבות על
	בנים כפי דרשת חז״ל לא יומתו אבות על פום בנין ובנין
	על פום אבהן היינו לפסול עדו׳ קרובים, ואע״פ שפשטו׳
	המקרא שלא יומתו אבות בחטא בנים כמו שנא׳ (מלכים
	ב׳ י״ד) ואת בני המכים לא המית ככתוב בס׳ תור׳ משה
	לא יומתו אבות על בנים, וע׳ רמב״ן סוף פ׳ בחקותי על
	קרא כל חרם אשר יחרם באדם מות יומת, שמן המקרא
	אשר נאמר באמצי׳ הוא ראי׳ שאין מקרא יוצא מידי
	פשוטו, וע׳ (יבמות ע״ט ע״א) שמקשה הש״ס בפשיטו׳
	על דוד שהרג בני רצפה בת איה, הרי כתיב לא יומתו
	אבות על בנים הרי דפשיטו היינו בחטא בנים <a class="footnote_ref"></a> וכן ת׳
	פ׳ תצא ויסרו אותו אשר נאמר במוציא שם רע ומלקין יתי׳
	כפי ההלכה ע׳ רמב״ם פ״ג מה׳ נערה בתולה ה״א והוציא
	דבריו מש״ס (כתובות מ״ה ע״א) <a class="footnote_ref"></a> ועוד יש לדבר
	הרבה מן ת״א אכן אין ת״י שום ס׳ על התרגום ואולי כבר
	קדמני אחד וכאן לא באתי רק להראות איך תורה שבע״פ
	היתה עקרית אצלו בכ״מ ופי׳ המקראות ע״פ הרוב כפי
	הקבלה האמתית<a class="footnote_ref"></a>:
      </p>
      
      <div class="footnotes">
	<p>
	  <a class="footnote_backref"></a>מ״ש רש״י ושום שכל זה תרגום, הנה בריש מגילה אמרו ושום שבל זה פיסוק טעמים רק מפורש דרשו שהוא תרגום, וכן
	  הוא בירושלמי פ׳ הקורא עומד, ואיך כ׳ רש״י דדרשו פ׳׳ק למנילה ושום שכל זה תרגום וצ״ע:
	</p>
	<p>
	  <a class="footnote_backref"></a>אפשר שדרשו לשון ואתא שהוא לשון ארמי, כמו שמצינו (סנהדרין ל״ח ע״ב) אדם הראשון בלשון ארמי סיפר, שנאמר
	  ולי מה יקרו ריעך אל, כדר״ל שאדם הראשון אמר מזמור זה ע״ש, והיינו שלשון יקר הוא ארמי כדאמרינן (מגילה
	  ט ע״א) מגילה מאי תרגום איכא, וכל הנשים יתנו יקר לבעליהם, ע׳ תשובת בית אפרים למורי הגאון מהר״א זלמן מרגליות ז״ל,
	  חאו״ח סי׳ ע׳ ובתשובה מאהבה ח״א סי׳ קצ״ח ובהקדמת הערוך ח״א דפוס פראג כן כאן דרשו לשון ואתא שהוא ארמית:
	</p>
	<p>
	  <a class="footnote_backref"></a>ע׳ (תולין ק״א ע״ב) הוכיחו שם שגם קודם מתן תורה היו נקראים בני ישראל דכ׳ וישאו בני ישראל את יעקב אביהם
	  ומדוע לא הביאו מקרא כי נבלה עשה בישראל שמוקדם בתורה ואולי מפני שלא נאמר בני ישראל:
	</p>
	<p>
	  <a class="footnote_backref"></a>ואולם שיטת הסוברים דגם מטבע העתקה ארמית מסיני צריכים לישב שלא יוקשה עליהם קו׳ האמורה למעלה שתרגום
	  עברים בשם יהודאי שלא נקראו בשם זה רק בזמן אחרון, וצ״ל אחר שבא מסיני א״כ בא שם זה על העתיד כמ״ש חז״ל
	  (כתובות יו״ד ע״ב) דקראה התורה אלמנה ע״ש מנה שעתידין חכמים לתקן, והביאו ראיה מזה דכ׳ ההולך קדמת אשור, אף על גב
	  דלא היה בבריאת עולם, וע׳ בתוס׳ ובשיטה מקובצת שם שאף בימי משה לא היתה עיר סליקא אשר אצל חדקל, כי סליקא הוא מן
	  מלכי בית שני — ות״ש בשמ״ק שם שנזכר כן פ״ק דיומא הנה לא נזכר אצלנו פ״ק דיומא שסילק היה מהלכי יון בבית שני, רק נזכר
	  בסדר עולם בקיצור ברמז ובארוכה בספר יוסיפון שמלכי יון אשר קמו אחר אלכסנדר מוקדון, ואשר הארצות בין חדקל ופרת וארץ
	  ישראל נפל בגורלה נקראו סעליקידון ואנטיוכוס הרשע מהם היה, אבל בפ״ק ליומא אין זכר רק דברי ר׳ יוסף סתם אשור זה סילוק
	  רק ההפרש שמה באה הדרשה על הקרא פ׳ נח מן הארץ יצא אשור וכאן בא דרשת ר״י על המקרא ההולך קדמת אשור, ועיין מהרש״א
	  ח״א ליומא שהתעורר על החילוף ע״ש וע׳ ב״ר פט״ז שדרש ג״כ חדקל זו יון שהיו אומרים כתבו על קרן השור שאין לכם חלק ונחלה
	  באלהי ישראל, רמזו ג״כ על גזירות אנטיוכוס הרשע שביטל דת ישראל כנודע, ומפ״ז הביאו בכתובות הך דר׳ יוסף להוכיח שכתבה
	  תורה לעתיד אחרי שאשור זה אינו מדינת אשור שהיתה כבר בימי משה רק ממלכת סעליקידון שהיו יוונים אחרי אלככנדר ובכ״ז רמזה
	  התורה עליהם — וגם במדרש שם אמרו עדיין לא היתה חוילה עדיין לא היתה כוש, ואת אמרת כן, אלא תגיד מראשית אחרית
	  והנה מכל אלו אין ראיה גמורה שהרי בימי משה כבר הי׳ כמ״ש התוספות , וע׳ מדרש פ׳ לך פמ״ב על קרא ויכו את שדה העמלקי
	  עדיין לא נולד עמלק, וע׳ רמב״ן פ׳ לך שהתעורר ע״ז שהרי בימי משה כבר היה עמלק, ואין כאן עתידות, אולם היה להם להוכיח
	  מקרא שנאמר גבי אברהם וירדוף עד דן, ובשופטים ח״י מבואר שקראו לדן בשם אביהם, ושם זה הונח למקום זה אחר מיתת משה,
	  וע״כ צ״ל דהתורה דברה לעתיד כמ״ש חז״ל ספ״ק דב״ב שפסוק וימת משה כתב בדמע על העתיד וע׳ אבן עזרא פ׳ לך על קרא
	  והכנעני אז בארץ ובריש דברים על קרא אחד עשר יום מחורב שכ׳ בזה סודות, ובאמת לפי הכלל שנתנו חז״ל דהתורה כתבה על
	  העתיד ואפילו על תקנת חכמים אלמנה ע״ש מנה שיתקנו בדור אחרון בכתובתה, הנה אין כאן מקום לקו׳ אלו, ומבקרי זמננו דברו
	  בזה סרה ואסור להעתיק דבריהם לפי דברי חז״ל פרק חלק בכל האומר דקדוק זה לא אמרו הקב״ה רק משה מפי עצמו אמרו הוא
	  בכלל כי לבר ה׳ בזה ואין לו הלק לעה״ב ובמ״א אבאר יותר, עכ״פ לשיטת הגאונים דמרגום ארמי ככתבו וכלשונו מסיני היא, הנה
	  שם יהודאי ג״כ על העתיד בכלל מגיד מראשית אחרית לפי הכלל בדברי חז״ל:
	</p>
	<p>
	  <a class="footnote_backref"></a> אמת הדבר מה שכ׳ המורה פ׳ כ״ז לראשון בחלום יעקב שתרגם אנכי איחת עמך יעזב דרכו לפרש יקרי או שכנתי
	  ייחות להרחיק הגשמיות, וכ׳ רביני כיון שזה אינו סיפור ענין שקרה, וג״כ התורה לא תספר בעדה רק סיפור ענין
	  שנאמר ליעקב במראות הלילה, וכיון שכן הנה ליעקב חלם באמת שהקב״ה בעצמו ובגופו ירד עמו, ואין כאן אמירת התורה מעצמה
	  רק תספר מה שחלם לו, וע׳ רתב״ן ויגש על קרא ויזבח זבחים לאלהי אביו יצתק, וע׳ רמב״ן יתרו על קרא ואל ירבר עמנו אלהים,
	  ואולם לפי שיטתו לא אדע מי דחקו לתרגם כי יודע אלהים כי ביום אכלכם ממנו מות תמות, הרי גלי קדמי, כדרכו בכ״מ להרחיק
	  הגשמיות בלשון זה, והרי גם כאן לא תספח התורה מצד עצמה ולא ענין שקרה, רק אמירת הנחש לבד, וכי הנחש הבינה ג״כ מושכל
	  זה שהשי״ת איננו גוף ולא כח בגוף, עד שהיה ההכרח לפרש דבריה לפי אמתות המציאות, ואע״פ שנחש טרם שנתקללה היתה לה כח
	  הדיבור, היינו כלי הדיבור, אבל ההשכלה איננה רק מתנת האדם אשר נברא בצלם אלהים, וע׳ מורה פ״א ופ״ב לראשון ועיין
	  רמב״ן על קרא ויפח באפיו כבאור המתרגם לנפש חיה לרוח ממללא, שענין השכלה היא רק באדם לבד, והנחש היתה ערומה
	  בנכלותיה לבד כמו השועל והפיל ויתר עז לה בכלי הדיבור, והיתה מוכשרת להוציא מלים מפיה, אבל בלי ספק היתה משוללת
	  מתבונה והשכלה אלהית ומי לחצו לפרש דברי הנחש בהרחקת הגשמיות כאלו גם היא נצטוית להאמין שהשי״ת אינו גוף, אחר שלא נהג
	  כן בחלום יעקב בדעתו כי מפני שאינו רק חלום לבד אין אחריותו עלינו אם בא החלום ברוב ענין בדברים שאינם לפי המציאות וצ״ע:
	</p>
	<p>
	  <a class="footnote_backref"></a>מפי מורי הגאון מופת הדור מהרא״ז מרגליות זצ״ל שמעתי כי לדעתו טעות סופר נפל כאן בתרגום שפסוק זה לפי מנין
	  הפסוקים בפרשה הוא פסוק כ״ד והיה מספר הפסוק מסומן בצדו על הגליון, והדפיסו המדפיסים את כ״ד אשר הוא מנין
	  הפסוקים בתוך התרגום, אבל בת׳ עצמו לא היה כתוב רק תמרון להון העתקה מלת עברית, ואם נחליט שעוד בזמן התוס׳ כבר
	  הי׳ הפסוקים בכתבי קידש נחלקים לפי סדר א׳ ב׳ אפשר שהאמת אתו, עול עוררני גיסי המופלג החריף מהר״ר אברהם שלמה הורוויץ
	  נ״י ע״ד רבינו יונה פ״ק דברכות דישלים פרשיות עם תרגום אפילו עטרות ודיבון, וכ׳ תר״י לאו דוקא אלו הה״ד ברכת כהנים ושאר
	  פרשיות שאין להם תרגו׳ וצע״ג דהרי נמצא אצלנו תרגום על ברכת כהנים, שוב הראה בס׳ מחצית השקל סי׳ רפ״ה שהביא בש׳ השל״ה
	  דכוונת תר״י לתרגום ב״כ אינו מסיני כשאר התרגום רק בא בזמן אחרון ולא היה לעיני רבנו יונה או שלא נתגלה בימיו, ובאמת דברי
	  של״ה תמוהים יותר שהרי אמרו במשנה סיף פ״ג דמגילה ברכת כהנים נקרא ולא מתרגם, דלא מתרגם בציבור משום ישא כמ״ש שם,
	  אבל מהווי הווי כמעשה ראובן ויהודה שהזכירו שמה וצע״ג —
	</p>
	<p>
	  <a class="footnote_backref"></a> וע׳ ג״כ רש״י פ׳ בשלח על קרא ויהי באשמורת הבוקר שת׳ במטרת צפרא לפי שהלילה חלוקה למשמרת שיר של מלאכי
	  השרת, ע׳ ריש ברכות, ראינו כי אף אגדות חז״ל הכניס בתרגותו, וע׳ (שבת כ״ח ע״א) שפי׳ ר׳ יוסף טעם התרגום שת׳
	  תחש ססגונא ע״ד אגדה, וע׳ גיטין ס״ח ע״ב דמפרש הש״ס מה שת׳ דוכיפת נגר טורא ע״פ אגדה:
	</p>
	<p>
	  <a class="footnote_backref"></a> אמת הדבר שראינו דברי התוס׳ במס׳ (כתובות כ״ט ע״א) ד״ה אלו וכן בתוס׳ (ע״ז ל״ו ע״ב) ד״ה לא תתחתן שכתב,
	  דקו׳ הש״ס יבמות ע״ט מסיפא פריך דכ׳ בנים על אבות דאי מריבא הא קרא לפסול קרובים לעדות הוא דאתא, משמע
	  קצת שלא כדברי רמב״ן , וביותר תמוהים לי דברי הראב״ע בס׳ יסוד תורה שכ׳ בזה הלשון מצות רבות נלמוד מכתבי קודש כמו לא
	  תאכלו על הדם מדברי שאולולא יומתו אבות על בני׳ מאמציה ע״ש ובאמ׳ הוא להיפך עשוית אמצי׳ הוא כפשוטו של מקר׳ ולא כפי הדרש
	  ואין עשוית אמציה ראיה על מדרש המקרא וצע״ג:
	</p>
	<p>
	  <a class="footnote_backref"></a>ודרך תרגומו על ויסרו אותו אשר נאמר בבן סורר ותורה צע״ג שת׳ שם ומלפין יתי׳ ולפי הלכה המקובלת גם בן
	  סורר ומורה בפעם ראשון מלקין אותי ע׳ רמב״ם פ״ז מהלכות ממרים וצע״ג:
	</p>
	<p>
	  <a class="footnote_backref"</a>והנה בהגיע קצת מדברים האמורים למראה עיני ידידי החכם הגדול התעורר בזה״ל במדרש ההלכה בתרגו׳ אונקלוס
	  שהטיב הדכ״ת להראות בגודל חכמתו ובקיאתו, אולם איננו תמידי באמת ונקל היה לאדוני להעיר גם על מקומות
	  ההיפוך אלו הי׳ רוצה בכך וכראוי לדורש אמת באמונה כמוהו, ולדוגמא ת׳ ופרשו את השמלה ויפרסון שושיפא, וקצותה את כפה
	  ועקיץ ית ידה הרי שת׳ לפי הפשט ולא לפי ההלכה עכ״ל, אולם באמת באלו השנים שהביא החכם הזה לדוגמא, אין קושיא כלל שהרי
	  דעת ראב״י (כתובות מ״ו ע״א) ופרשו את השמלה דברים ככתבן, וכן הוא בירושלמי ריש כתובות ובספרי בשם ר׳ אליעזר , ועיין
	  רמב״ן פ׳ תצא שכתב שהלכה כראב״י מפני שמשנתו קב ונקי, אולם שניהם אמת הפשט שהשושבינין טרחו עמה ובדקו את השמלה ואם
	  לא בררו ע״י השמלה והי׳ עדים ונתברר הדבר על פיהם ג״כ מועיל, ויפה תרגם אונקלוס לפי הפשט ולפי שיטת ראב״י שהלכ׳ כמותו
	  דדכרים ככתבן, וכן בהך דוקצותה אע״פ שפירשו על ממון, בכ״ז גם הפשט אמת שהרי בספרי תצא דרשו וקצותה את כפה על רודף
	  היכי שיכול להציל באחד מאיבריו, אסור להציל בנפשו של רודף, וע׳ רתב״ם פ״א מה׳ רוצח, ומה שתרגם עין תחת עין עינא חלף עינא
	  והלכה היינו ממון, באמת הרבה י״ל בזה ויבואר במ״א להצדיק דברי רבינו במורה פמ״א לשני ואכ״מ, אולם האמת שעיקר הת׳ הוא
	  לפני המון העם, ובדברים הנוגעים לכללות העםס הי׳ צריך להזהירם שלא יפלו ברשת המכחישים הקבלה, אבל במצות הנוגעים רק
	  לב״ד לבד ולא להעם ולהדיוטי כהנים, אז התיר לו לת׳ פעמים לפי פשוטו אחר שאין חשש תקל' שבלי ספק הב״ד יתנהגו כפי המסורת:
	</p>
      </div>
    </div>
  </body>
</html>
