<!DOCTYPE html>
<html>
<head>
<meta charset="UTF-8">
<title>לחם ושמלה &mdash; מאמר א</title>
<link rel="stylesheet" type="text/css" href="onkelos.css">
</head>
<body dir="rtl">
  <h1>מאמר א</h1>
  <h2>
    מי שם <em>פה לאדם</em> וגו׳ הלא אנכי ה׳ (שמות ד י״ב)
  </h2>
  <div class="content_frame">
    <ol>
      <li>כשעלה ברצונו ית׳ לברוא את האדם על תכונה שהוא להיותו מוכר
        נתן את קולו להשתנות על פי כלי המבטא אשר הכין לו והם עשרים ושתים
        אותיות היוצאים מחמשה מקומות הידועים, כמו שהוא בספר יצירה, עשרים
        ושתים אותיות יסוד חקקן בקול, חצבן ברוח קבען בפה בחמש מקומות
        אחה״ע בגרון גיכ״ק בחיך דטל״נת בלשון,זסש״רץ בשיניס, בומ״ף בשפתים.</li>
      <li>לאותיות אלה תנועות אשר לפיהם ישתנו גם כן בהברתם זה מזה
        והם עשר במספר אשר נשמעות בהבדל זו מזו בברור גמור והרי סך מספר של
        כל תנועות ההברות שאפשר שיתהוו מתנועות כלי הדבור ר״ך תנועות
        מתחלפות שאפשר לרמז על ידם ר״ך ענינים מתתלפים (רש״פ בהקדמתו)
        ובלשונות העמים בתרו באיזה אותיות לסימן התנועות כמו a אַ תמורת
        פתח o אָ תמורת קמץ וכן בא בלה״ק היוד לסימן החיריק גדול או הצירי,
        והוא״ו לסימן החולם והשורוק אבל הנקודות ושמותיהם נתחדשו את״כ בזמן
        כמו שהאריך הרב ר״א הלוי בס׳ מסורת המסורת בראיות צודקות ע״ש
        ומפליאות הלשון אשר ידעו בו הקוראים הרגילים להעמיד כל תיבה על
        מתכונתה עפ״י הקבלה איש מפי איש וכללי הדקדוק עם ההרגל הרב
        (כוזרי).</li>
      <li>ומאלה האותיות והתנועות הורכבו אחד לאחד ונתהוו מהם השמות
        הפעלים והמלות איש איש ללשונו, ובאלה נפרדו הלשונות זה מזה כפי
        המרחק אשר ביניהם ובין אביהם הראשון, ומי אביהם?</li>
      <li>באה הקבלה שהוא לשון הקודש כאשר יורה ע״ז הגזר שם אדם מאדמה
        ואשה מאיש חיה מחי וקין מקניתי ושת משת נח מינחמנו עם עדות התורה
        וקבלות דור אחר דור עד עבר עד נח עד אדם ושהוא לשון עבר ובעבורו
        נקראת עברית (כוזרי).</li>
      <li>ואין ספק כי היה הלשון אצלו ית׳ על שלימותו לא החסיר ולא
        העדיף מכל אשר ברא בעולמו לקרוא להם שמות לעצמותם ולפעולתם כפי
        ההכרח אל המדבר, וכאשר הפח נשמת החיים באפי האדם ויהי לנפש חיה
        הראהו במחזה כל הנמצאים הנבראים וקרא לו בשם כל אחד ואחד וכן כל.
        פעולת האדם בהם, ותחבולותיו וכלם בשם יקרא לדעת ולהבין בדברים כאשר
        הראה במאמרו ית׳ אל האדם בראשונה מכל עץ הגן אכל תאכל ומעץ הדעת
        טו״ר וכו׳ כי ביום אכלך ממנו מות תמות והאדם הבין בדברים, ע״כ שידע
        שם עץ ושם גן והמקור עם דבור הנוכחי משורש אכל ומהות הטוב והרע וגם
        ענין המיתה לא נעלם מאתו אף כי לא ראה מת מוטל לפניו הנה ענינו כבר
        נודע לו שהוא אפיסות החיות, והרגיש חסרון ההעדר ואל תתמה על זה כי
        יותר ראתה עין יציר כפיו של הקב״ה גם מה שעתיד להיות כמאמרם ז״ל
        שהראה הקב״ה לאדם הראשון דור דור ודורשיו ומי יוכל לצייר את הדברים
        אשר הופיע רוח אלהים בקרבו בעת נחה עליו רוח אלהים ויפטר את שפתיו,
        ויניע את לשונו, בפתחו את פיו בקדושה ובטהרה לפני אדון העולם מכל
        החזיון הנורא אשר חזה המון בריות לאין תכלית! , מה גדלו מעשיך ה׳
        מאד עמקו מתשבותיך! אמנס אס היה זה הלשון הראשון אצלו לבדו או היה
        לו עזר כנגדו ? .</li>
      <li>מצאנו מאמר חז״ל (סנהדרין פ״ד) אדם הראשון בלשון ארמי ספר
        שנאמר ולי מה יקרו רעיך , ואולי ע״ד מאמרם יז״ל שהראהו הקב״ה דור
        דור וכו׳ כן הראהו הלשונות נאומותם והפרדתם זה מזה, וכן נראה מהמשך
        מאמרם שס והיינו דאמר ר״ל מ״ד זה ספר תולדות אדם מלמד שהראהו וכו׳.</li>
      <li>ומה שאמר בדור הפלגה ויהי כל הארץ שפה אתת ודברים אחדים אין
        ראיה שלא היה בעולם לשון אחר רק שכולם ידעו את כל הלשונות מאשר
        למדו איש מפי איש עד אדם הראשון וע״כ היה להם שפה אחת כי הבינו איש
        שפת רעהו, והנך רואה במאמר אשר הובא לעיל אדם הראשון בלשון ארמי
        ספר כי כבר היה בעולם לשון אחר זולת לשון הקודש ומה אם לשון ארמית
        כן אשר אמרו עליו אין מלאכי השרת נזקקין לו ק״ו לשארי לשונות
        המאושרים בפי חז״ל כמו שדרשו בפסוק יפת אלהים ליפת יפיפותו של יפת
        יהי׳ באהלי שם והוא לשון יוונית, ובירושלמי פרק א׳ דמגילה ויהי כל
        הארץ שפה אחת ודברים אחדים ר׳ אלעזר ור״י חד אמר שהיו מדברים
        בשבעים לשון וחרינה אמר שהיו מדברים בלשון יחידו של עולם בלשון
        הקודש, הרי לך לדברי האחד בפי׳ כדברינו וגם לדברי השני יכול להיות
        שבחרו לדבר בו יען כי בו דבר אל בקדשו לאדם הראשון והורגלו בו
        מאבותיהם עד הדור ההוא אשר ראה עינו ית׳ כי טוב להפרידם ולבלבל את
        שפתם אשר לא ישמעו איש שפת רעהו • וראיתי בס׳ מאור עינים לר׳ עזריה
        האדומי בחלק אמרי בינה פ׳ נ״ז אחרי הוכיחו קדמות לשון הקודש וכי
        קודם דור הפלגה היה רק שפה אתת הביא דברי הירושלמי הנ״ל וכן מה
        דאיתא בב״ר פ׳ ל״ח ודברים אחדים מה שביד זה ביד זה ומה שביד זה ביד
        זה ורבנן אמרי שפה אחת היא לשון הקודש, ואמר ע״ז וז״ל כי לאמרת
        אלוה הצרופה הזאת היינו פסוק ויהי כל הארץ וכו׳ קרה לא בלבד כדברי
        הרב המורה ח״ב פ׳ כ״ט על מלת אבה אשר בעברית פתרונה רצה ובערבי מאן
        אבל ג״כ כמו שכתב ראש מאמרו בתחיה כי שני בעלי לשון אחד בעינו
        יבינו בכתוב אחד בסתירה מבוארת כן ספור ההפלגה הזה אפשר שהאחד משני
        זוגות החכמים הנזכרים בראותו כי גם קודם בנין המגדל נכתב על צאצאי
        כל בני נח איש ללשונו, ומשפחותם ללשונותם ועוד אולי הוקשה לו להלום
        איך בהיות תפוצתם כרגע למדו לשונם עד מהרה לדבר. כמה דברים מצטרכים
        ישר בעיניו למסוך ולפרש הכתובים באופן שישוב הכל על הנכון ואמר כי
        כוונח אמרו שפה אחת היא שכולם היו מדברים בשווה בכל האופנים שעם
        היות הדברים מרובים היה כמו כן נודעים לכולם ושלזה במעוט תחרות אשר
        הטילה מדת הדין בינותם נפרדו איש מעל אחיו ואיש וביתו החזיקו להם
        בלשון מיוחד לכל ימי הארץ עם כל זה כמו שאמרתי הדעת אשר עלאה גבר
        שהוסכם אצל קדמונינו הוא דעת חורנא שהיו כולם מדברים לשון הקודש
        וכן ראיתי תיוב״ע ותרגום ירושלמי בפסוק הזה עכ״ל הנעים, אמנס על פי
        הדברים אשר כתבתי לא רחוקה דעת חורנה מדעת ראשונה כי רק לענין
        הדבור פליגי אבל גם הוא יודה בידיעתם ויבואו גם לדבריו על נכון
        הפסוקים איש ללשונו וכדומה הנאמרים קודם הפלגה, וכן פשט מאמר חז״ל
        אדם הראשון בלשון ארמי ספר כי היא אם הלשונות ועל שני אלה לשון
        הקודש והארמית כעל ברכי אב ואם יולדו כל לשונות בני קדם ואולי זה
        חין מליצת חז״ל בפסוק ולי מה יקרו רעיך על השני הרעים האהובים כאלה
        — מה עצמו ראשיהם, וכן דעת ידידיה האלכסנדרי הוא פילון שהלשונות
        קדומות היו קודם ההפלגה רק במה שאמר כי הספור מבלבול הלשונות הוא
        רומז לבלבול הדעות הכוזבות אשר יולידום הרעיונים התמרים המתקוממים
        על אדון כל הארץ, ע״ז חרה עליו אף האדומי וכתב עליו מה שכתב שם.</li>
      <li>וכי תשאל נפשך מה תועלת היוצא מרוב הלשונות ומדוע בחר ה׳
        באלה ולא להיות לשון אחד בין כל המדברים הנה לבד הסיבה הנודעת
        בתורה אשר ראה חכמתו ית׳ כי טוב להפריד בני האדם ולהציב גבולות
        עמים אשר לא יהיה כאיש אחד חברים שזה היה החטא והמרי בדור הזה לאמר
        הבה נבנה וכו׳ פן נפוץ, אמנם לא מחשבותם מחשבות השם ית׳. גזר אומר
        כי לא יבצר מהם כל אשר יזמו להעשות כן וכן יפוצו ומלאו פני תבל, כי
        החברה הנעימה טובה מצד ורעה מצד מה נעים שבת אחים יחד איש את אחיו
        יעזורו והקבוץ המדיני הקשורה בעבותות האהבה הנאמנה לא במהרה תנתק
        אבל להיות כל בני אדם יחד על דרך אשר דימו אנשי הדור ההוא לא יטב
        בעיני ה׳ על כן גבול נתן השם בין כל עם ועם מדינה ומדינה כתבה
        ולשונה בו יתאחדו ובו יתפרדו מזולתם, והחסר לזה השני ימלא את ידו
        כי יבואו אלה באלה ויסחרו אלה עם אלה ומלאה הארץ דעה ותנובה ולא
        יחסרו כל טוב.</li>
      <li>גם לפי הדעת אשר כתבתי למעלה אשר מיום ברוא האדם עלי ארץ
        היו הלשונות נפרדים יתכן שכן גזרה חכמתו ית׳ לתת גם לכח המדבר
        התענוג והנעימות כאשר עשה לחוש הראות לראות גוונים מגוונים שונים
        ולחוש השמע לשמוע קולות מקולות שונים ולחוש הטעם לטעום מטעמים
        ומעדנים ולא על הלחם לביו יחיה האדם כן יתענג האדם במליצות משונות
        והגיונם איש איש עפ״י דרכו מאוד נעלה ויבין וישכיל יתרון לשון אחד
        מרעהו כי כל אחד טעמו בו ויערב לחיך אוכלו לדשן את נפשו ומאמרם
        בירושלמי פ״ק דמגילה וכן במדרש אסתר סוף פ״ג ארבע לשונות נאה לעולם
        להשתמש בהם לעז לזמר , רומי לקרב, סורסי לאיליא, עברי לדבור,
        יסכימו כמעט לדברינו בכללם, ויותר נודעת זאת לרואי השמש באשר תשלח
        קרני הודה דרך חלונות שקופים אטומים, הוא עומק המחשבה ומחקר השכלי
        אשר רק איש תבונות בלשונות שונות הוא ידלנה והוא ישמיענה אותה לאיש
        איש כלשונו וכמה ענינים עמוקים לא יוכלו החכמים להוציא את רוחם
        בשפה אחת אם לא בעזר האחרת אשר ברוב ימים וההרגל הרב ידבקו המלות
        ההם והיו לבשר אחד עם הלשון המדובר ולא נודע כי באו אליו מעם אחר
        ומארץ רחוקה להשביע בצחצחות נפש שוקקה ולמלאות החסר לה.</li>
      <li>ועוד בה שלישיה והיא מולדת השנים הראשונים כי דבר הנעתק
        ללשונות נפרדים מבואר יותר ונכנס בלב השומע מאשר היה רק בלשון אחד
        כי כל אחת מהלשונות עפ״י דרכה וחין מליצתה תבסס את הענין ותתן
        מטעמים לנפש הקורא, ותחת אשר המפרש איזה לשון באותו לשון עצמו
        יכריחהו הענין להוסיף דברים עד שיבין השומע הנה המעתיק דבש וחלב
        תחת לשונו, ובשנותו את טעמו עפ״י דרכו והגיונו יבין הקורא את
        הכוונה הרצויה מאת המעתיק בדבר הנעתק וכמעט לא יוסיף על לשון הנעסק
        מאומה והוא מבואר למבין וכאשר תראה למשל בקריאת השם גלעד • אשר
        בעברי לשון עד הוא דומה לתואר וק לתת לו לחם ושמלה כי אין בעברי
        הפרש בין השם התואר לשם המפשט בזה אבל בלשון ארמי קרא לו לבן יגר
        שהדותא בשם המפשט. וכן לחם ושמלה תרגומו מזון וכסו ואחשוב שזהו
        מאמרם ז״ל שדרשו על מלת באר היטב בשבעים ל׳ (ועוד הורו בזה כי הענין
        האמיתי הנעלה והנשגב שלהבת יה מים רבים לא יעממוהו והוא מבואר בכל
        הלשונות אף כי נעתק משדי אמו אשר יולד על ברכה). כי באור יותר מאשר
        הוא בהעתקת הענין לכל הלשונות אשר הסתום בזה מפורש בזה וכן דרשו
        בפסוק ויקראו בספר תורת אלהים מפורש ושום שכל מפורש זה תרגום ולכן
        היה דרך הקדמוני' להעמיד תורגמן בכל עת קריאת התורה וכן חייבונו
        תז״ל ג״כ לקרוא שנים מקרא ואחד תרגום ואף כי העיקר היה מפני עמי
        הארץ אשר לא יבינו במקרא עכ״ז גם גדולי ישראל מצאו לפעמים תועלת
        מהתרגומים כאשר אמרו על עצמם אלמלא תרגומא דהאי קרא לא הוי ידענא
        פירושו והרבה דברים בתלמוד ובמדרשות מהתרגומים, ומחוקי המתרגמים
        לשמור הפרושים הנאותים לפשט הכתובים ולא יוסיפו עליהם יותר מדאי
        כאשר אמרו המתרגם פסוק כצורתו הרי זה בדאי והמוסיף עליו הרי זה
        מגונה ובזה גדול צערו של מעתיק יותר מהמפרש כי המפרש יכול להוסיף
        בלשונו ולבאר כל דבר עד שיבין הקורא וכן יכול לפרש בדרך אולי ואפשר
        כי גם המאמר אשר הוא מפרש ענינו הוא לעיני הקורא, אבל המעתיק
        צריך שיהיה עינו ולבו אל העתקתו לשקול במאזנים עין בעין שני
        הלשונות להיות ההעתקה נקראת גם לבדה כאלו היה הענין מדובר בלשון
        ההוא בראשונה וישמור פיו ולשונו אשר לא יכשל חלילה כי השומע יסבור
        שכן הוא בלי ספק בפנים הענין בלשון הורתו ולידתו •</li>
    </ol>
  </div>
</body>
