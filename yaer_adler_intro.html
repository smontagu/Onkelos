<!DOCTYPE html>
<html>
<head>
<meta charset="UTF-8">
<title>הקדמת הרב נתן אדלר לפירוש המכונה יא״ר</title>
  <link rel="stylesheet" type="text/css" href="onkelos.css">
</head>
<body dir="rtl">
  <div class="perush">
    <p>בתתי עתה אל המדפיסים הגבירים את המחברת הזאת אשר היתה ספונה
      טמונה וכלואה תוך כתני היד מאות שנים, ונכונה להיות לטרף לשני העת,
      להוציאה לאור עולם, ולתת לה עדנה אחרי בלותה, אמרתי להגיד ליעקב
      ולישראל (בקוצר) מה פעל האלם הגדול בענקים המחבר הזה :</p>
    <p>
      הנה החכם הגדול ר׳ שמואל דוד לוצאטו בספרו אוהב גר כתב בהקדמתו <q>ימים
        ושנים לפני המחבר הזה (ר׳ יצחק ערמאה) כבר קם איש אשר התעורר לכתוב
        באורים על התרגום אונקלוס אפס כי נשאר ספרו טמון בחשך ואיש לא ידעו
        עד אשר הקרה ה׳ אלהי לפני ומצאתיו מושלך בין בלויי הספרים הגנוזים
        בעליית בית הכנסת ועומדים לקבורה ואראהו ואחמול עליו ואחמדהו
        ואקחהו ואביאהו אל ביתי והנה הוא שלם מראש ועד סוף איננו חסר דבר
        רק שמו ושם כותבו איננו כתוב עליו ואני אקראהו בשם ספר <strong>יאר</strong>
        כי בשנה יא״ר לאלף הששי הועתק כי כן כתוב בסופו
      </q> עכ״ל — ואחר אשר שמעתי כי ספרי שד״ל נשארו ביד הגביר אלמאנצי, וכל
      כתבי יד אשר היו לו, באו אל בית עקד הספרים המפואר באקספארד הנקרא <q>באדעליאני</q>
      הנה אחר כתבי באורי על התרגום אונקלוס, ערגה נפשי מאד לראות את הספר
      ההוא, חשתי ולא התמהמהתי ואסע בעצמי לאקספארד אל בית עקד הספרים
      ההוא, ומצאתי כי הכ״י הוא בכתב איטלקית קשה לקריאה וביותר להעתקה, על
      כן בקשתי מאת השרים החכמים היושבים ראשונה באוצר באדעליאני להשאילהו
      אלי אל ביתי, והמה בטובם וחסדם נעתרו לבקשתי, ויתנו לי זמן ומועד
      להעתיקו אות באות. תשואות חן חן להשרים הנכבדים והיקרים ההם על טובם
      אשר גמלו עמדי ועם כל יודעי חין ערך יקרת הספר הזה, כי מידם היתה זאת
      לנו לשאוב מימי התועלת בתכמת המתרגם האלהי אונקלוס, ואך טוב והסד
      ירדפום כל ימי חייהם. ואחרי אשר צויתי איתו להעתיקו מצאתי מה שכתב
      החכם שד״ל ז״ל בספר אוצר נחמד משנת תקצ״ט וז״ל <q>הודעתי במאמר
        אוהב גר כי בגליון החומש משנת שי״ז בסביוניטה יש חלק מה ממסורת
        התרגום ובעל המתורגמן כתב בהקדמתו גם נעשה עליו מסורה ולא ראיתיו
        עד הנה, ואחר זמן בסוף מרחשון תקצ״ט זכיתי וראיתי חומש כתב יד על
        קלף מהודר ונחמד מאד ובו תרגום רש״י וראב״ע ומסורה ופתשגן (והוא
        הספר בידי שקראתי שמו ספר <strong>יאר</strong>) וגם מסורת התרגום
        קצתה בגליון אשר למטה מן התרגום וקצתה למעלה, והיה החומש ההוא בידי
        ימים מעטים והעתקתי לי משם כל מה שמצאתי בו ממסורת התרגום וכו׳.
        כתיבת החומש היא איטלקית ולא עתיקה הרבה. בעל הספר אמר שהוא רוצה
        לתתו במתנה לדוכס לוקא ואני לא אדע היכן הוא עתה ואולי הוא בפארמא
      </q> עכ״ל.
    </p>
    <p>
      מזה ראינו כי שם השפר הוא <q>פתשגן</q> ועל זה סמכתי ואקראהו בשם הזה
      וכמו שנדפס בשער החומשים האלה. וראוי להחכמים הבאים לבקר את אוצר
      הספרים באיטאליא לשום לב ועין על החומש הנזכר ועל ההעתקה של הס׳
      פתשגן, אולי ע״פ השואות הגרסאות ימצאו דברים חדשים אשר איננם פה.
      ויהי בנסוע החכם ר׳ אברהס ברלינער יצ״ו בשנה העברה לפארמא, שלחתי לו
      איזה דפים שהיו בידי ובקשתי מממו לחפש שם בעקד הספרים אחר החומש
      הנ״ל, והשיב לי שלא מצא אותו , אבל מצא כ״י מס׳ פתשגן כדמותו וכצלמו
      של הכ״י מבאדעליאני בלא תוספת ובלא גרעון, ואשבע ענג מזה בידעי כי
      עתה על פי שני כתבי יד יקום דבר הספר הנדפס על ידי.
    </p>
    <p>והנה כל הרואה יראה שהספר הנ״ל איננו העתקה ראשונה, שניה, או
      שלישית, כי כבר הורק ונעתק פעמים רבות, יען כי נמצא בתוך הספר הג׳
      ר״ל הגה״ה כמה פעמים ובצד הספר כתיבה נ״ט , והחכם ר״א ברלינער הנ״ל
      העיר כי הוא ר׳ נתנאל טרבוט אשר כתב גם בת׳׳א מחומש אחר דברים
      ונמוקים בכתב ידו.</p>
    <p>בדבר תכונת החבור הזה בכלל, נראה כי מחברו היה חכם גדול בתורה,
      בקי בחדרי תלמודי בבלי וירושלמי מכילתא ספרא וספרי ומדרשים כולם היו
      שגורים על לשונו, וציין אותם כאחד הראשונים אשר היו וחיו קודם מציאות
      הכמת הדפוס. מגמת המחבר הזה היתה לבאר התרגום ע״פ שתי התורות, הכתובה
      והמסורה, ולכן במקומות אשר ראה כי יש בפסוק ההוא או במלה ההיא שתי
      כוונות, אחת גלויה ואחת נעלמה, מורה דרך אונקלוס לבִכֵּר את הנעלמה
      על פני אחותה הגלויה, כמו שכוונו חכמינו הקדושים ז״ל לאמץ את דברי
      הקבלה, גם יבאר לפעמים את דברי התרגום מדברי המתרגם הזה במקום אהר,
      ובמקומות אשר שנה אונקלוס את המלות בתרגומו מפרשה לפרשה, הפיץ המחבר
      הזה קרני אורו מזה ומזה להבין את ההבדל מהשמות או הפעלים הנרדפים
      בארמית. את הכל עשה יפה המחבר הזה כאמן נפלא המצרף את האבן הטונה ע״י
      הרסיסים אבר יפוצץ ממנה בפטיש, גם ישים לפעמים עין בקורת על המדרשים,
      כמו (בפ׳ שלח לך) שכתב, מדרש דברים כמדומה לי שהוא תנחומא, ובמקום
      אחר (בפ׳ אמור) מבאר למה נקרא התרגום הזה הרגום בבלי וכדומה. עיקר
      מגמת חבורו היה כפי הנראה להשוות הנוסחאות בתרגום, ורק במקומות שמצא
      חלופים עצומים בין נוסחא לנוסחא, הוציא ברוח מבינתו את הישרה מתוך
      המקולקלות. וכפי הנראה היו לפניו כמה ספרי תרגום אונקלוס, ספרי
      נהרדעי, ספרי ספרדי (הנוטים קצת ללשונותם המדוברות שם, נהרדעי ללשון
      סורי, ספרדי ללשון ערבי כמו שהבנתי בעצמי בהיותי בבאדעליאני וראיתי
      שם כמה ת״א ספרדיים עתיקים ויקרים עד מאד) ומצא שם נוסחאות שונות,
      כמ׳׳ש החכם שד״ל שמצא בספר יא״ר חלופים כמעט כמנין ימות החמה.</p>
    <p>גם המסורה על התרגום הנזכרת למעלה היתה כבר לעיני המחבר הזה,
      ולדעתי נעשתה מהחכמים שהיו בימיו או שנים מעטות קודם לו — אשר ידעם
      בשם — באשר יעיז להתוכח פעמים רבות עם בעליה, ובכשיל וכילפות יהלום
      לפעמים את דבריה, ואומר כי מסורה מוטעת היא, תחת אשר הננו רואים כי
      מפני שם המסורה שלנו על כ״ד ספרי קדש נחת הוא, ולא יט ממנה חלילה
      ימין או שמאל.</p>
    <p>גם הפליא לעשות בהפיצו ענן אורו על דרכי אונקלוס בנטיותיו מלשון
      המקרא להסיר בפרט כל מין הגשמה המיוחסת להשי״ת, ואם כי עד השלמות לא
      בא בנושא הענין הזה (כמ״ש החכם שד״ל בהקדמתו הנ״ל) נאוה תהלה להמחבר
      הזה בהואילו לעשות את אשר לא עשה איש מהמחברים לפניו, אם לא נאמר כי
      העת המכלה ומבלה את הכל , אכלה גם איזה חבורים אשר לא ראינו ולא
      שמענו מהם.</p>
    <p>הזמן אשר חי המחבר הזה, מקומו, ושמו, לא נודעו לנו, ורק ננסה
      לחקור בזה מהספר בעצמו. הנה את רבינו סעדיה הביא בפרשת שמות, את
      רבינו האי בפרשת תרומה, את בעל הערוך הביא כמה פעמים, את רבינו יונה
      אבן גנאח בפרשת בראשית, את רש״י כמה פעמים, את בן גבירול בפ׳ במדבר.
      את ר׳ יהודה הלוי בפ׳ וירא תכם פייט הלוי, את ר׳ זרחיה הלוי בפ׳
      אמור, את ר״י מגא״ש, את ספר היד והשמונה פרקים להרמב״ם כמה פעמים, את
      הראב״ע הביא איזו פעמים, אח ר׳ דוד קמחי בעל השרשים כמה פעמים, את ר׳
      יוסף קמחי בפ׳ בלק ובפ׳ משפטים, את בעל העטור בפ׳ שמות, את הראב״ד
      בדרשות ויושע בפרשת בשלח.</p>
    <p>
      את הס׳ מלמד התלמידים לרבינו יעקב בר אבא מרי בר שמעון בר אנטולי
      הביא בפ׳ וירא ומאריך בו, (המחבר ההוא היה סמוך לאלף החמישי ועתה
      נדפס ע״י חברת מקיצי נרדמים). את הרמב׳׳ן לא הביא, אולי כלל באמרו
      והמפרשים או יש מפרשים. בפ' ויגש ובפ׳ חקת הביא התרגום אונקלוס של
      הח׳ רשב״ץ [?] אשר מת בראשית מאה השלישית לאלף הששי. ובס׳ פנחס כתב <q>שמעתי
        מפי המאיר עינינו בדברי תורה הלא הוא ר׳ מאיר ש״ץ בן כהר״ר שמעון
        זצ״ל</q> ואם כוון על ר׳ מאיר שליח צבור המובא בר״ה י׳׳א ע״א בתוד״ה
      אלא, היה רבו אחד מבעלי התוספות בצרפת, אבל מזה אינו ראיה כי אולי
      הוא ר׳ מאיר אחר [ור״מ ש״ץ אשר הזכירו התוס׳ הוא ר״מ בר׳ יצחק שליח
      צבור ז״ל אשר הביא גם רש״י בתהלים ע״ג פסוק י״ב], ואותיות ש״ץ הם
      ראשי שתי תיבות אחרות, ובאמת אחרי ראינו כי הזכיר גם הרשב״ץ [?]
      (ויגש מ״ו א׳) שהיה מאוחר בזמן. לא נוכל להחליט שהיה מתלמידי בעלי
      התוס׳ ז״ל, אגל יש ראיה שבצרפת היה מקום מושבו, כי כמם פעמים הביא
      בספרו לשון לעז אשר היא לשון צרפת ישנה, כמו בפ׳ בחקותי <q>במותיכם
        וושטרש באיישורש</q> גס פעם אחת התוכח עם רש״י על מה שהביא בלשון לעז,
      גם הביא בפ׳ בראשית <q>בתפלתנו אנו אומרים בנה ביתך שכלל היכלך
        ובהושענות בבניניה דמקדשא ובשכלוליה להיכלא</q> ואנחנו לא מצאנו כ״א את
      הראשונה בתפלת אלהי נצור בסי׳ רב עמרם גאון, והשנית לא מצאנו בשום
      מחזור, ואולי הוא במחזור קסטיליא. גס הניא כפ׳ ויחי ובפ׳ וארא על מלת
      <q>סמפון</q> קונטרס אחד בשמו ״קונטרס הפשטים״ אולי המצא ימצא הספר
      הזה באחד מבתי עקד הספרים ושם מחברו בקרבו, או יפיץ לנו אור גם על שם
      מחבר ס׳ פתשגן ומקום מולדתו, ולבי אומר לי שהיה אחד מחכמי צרפת וחי
      לפני ארבע מאות שנה והוציא לאור ספרו בשנת יא״ר ולא כמ״ש החכם שד״ל
      שנעתק רק בשנה ההיא.
    </p>
    <p>
      והנה מתחלה עלה על לבי להחליט ששם המחבר הזה היה <q>גרשון</q> בקראו
      את שם הספר <q>פתשגן</q> שיש בו ג׳ אותיות משמו, ג, ש, נ, אולם! אחרי
      שובי נחמתי, כי אז היה קורא אותו <q>פרשגן</q> הכולל כל האותיות
      משמו, ומה גם אחרי אשר ראינו כי בספרו מקיים הנירסא בתרגום (דברים
      י״ז י״ח) משנה התורה פרשגן ברי״ש. סוף דבר! אם כי שמו מכוסה
        ממנו, שם עולם עשה לו בספרו זה פתשנן.
    </p>
    <p>
      ועתה אתרי אשר נודה לה׳ מקרב ולב עמוק על אשר עזרנו להוציא את המחברת
      הזאת מחיק הנשיה, והוספנו בחומשים האלה המסורה לתרגום עם הערות מהחכם
      שד״ל, והמדפיסים היקרים עשו ציוני פסוקים אשר הם לעזר להקורא, נקוה
      כי שארית ישראל לא יעשו עולה, ולא ידפיסוהו בלי רשיון המדפיסים עד
      כלותו עשר שנים, ויבא לציון גואל ויהגה סיגים מכסף, ונלוה נפש הגר <strong>אל
        בני ישראל</strong> לפ״ק.
    </p>
    <p>
      הק׳ <strong>נתן אדלר הכהן</strong>.
    </p>
  </div>
</body>
</html>